Халаан алдьатыытын чөлүгэр түһэрии<br>А.СКРЫБЫКИН<br>Кыым  хаһыат № 25 (22069) 28.06.2012

Халаан алдьатыытыгар хабыллыбыт 2177 олохтооххо материальнай көмөнү оҥоруу туһунан уураах бырайыагар илии баттаммыт. 
37 сорудахтан сүүрбэтэ толоруллубут. Ситэри быһаарыыны ирдиир түгэн эмиэ баар. 
Холобур, Халымаҕа диэри матырыйааллары тиэрдии схемата, болдьоҕо чопчуланыахтаах. 
Эбийиэктэри чөлүгэр түһэрии хаалбыт 1.5 ый иһинэн түмүктэнэрэ ирдэнэр. 

От ыйыттан матырыйааллаах баржалар айаннаабытынан бараллара ситиһиллиэхтээх. 
Үп министиэристибэтэ анаммыт үбү уталыппакка ыытарын ирдээтэ. 
Сэртипикээтинэн бэриллэр дьиэни кэлэр сыл үһүс кыбартаалыттан эрэ ылалларынан, быйылгы кыстыыр дьиэлэрин өрөмүөннүүр наадатын эттэ.

Улахан охсууну ылбыт Усуйаана, Өлүөхүмэ, Орто Халыма олохтоохторун дьиэтин чинчийии ыытыллыбыт.
 Икки инники улуус халааҥҥа хабылыбыт дьиэлэригэр син оҥостон олоруохха сөп эбит буоллаҕына, Орто Халыма 22 дьиэтигэр киһи хайдах да олорор кыаҕа суоҕа быһаарыллыбыт. 
Итинтэн 23 дьиэтэ – элбэх кыбартыыралах. 
Бу маннык дьиэ олохтоохторугар олорор дьиэ сэртипикээтин биэрэргэ испииһэк бэлэмнэммит. 
Дьиҥ хоромньу суумата быһаарылла сылдьар. 
Кэтэх сектор дьиэлэрин өрөмүөннүүргэ, быһа холуйан, 88 мөл. солк. наада. Алдьаммыт дьиэлээх ыал оҕолорун сайыҥҥы сынньалаҥынан хааччыйыыга саппаас пуондаттан 3,379 мөл. солк. анаммыт. 
Хара муора кытылыгар бастакынан сынньана барбыт оҕолор кэлбиттэр. 
Суол-иис алдьаныытыттан тахсыбыт хоромньу, сабаҕалаан ааҕыынан, 70-80 мөл. солк. 
Эпэрэтиибинэй ыстаап ЫБМ алдьатыытын чөлүгэр түһэриигэ, сэрэтиигэ анаммыт өрөспүүбүлүкэ бырабыыталыстыбатын саппаас пуондатын улаатыннарар  быһаарыыны ылынна.

