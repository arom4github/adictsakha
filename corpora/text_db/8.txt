Албыннаан эмтээһиҥҥэ эрэнимэ<br>Юрий СТЕПАНОВ, Республикатааҕы реабилитационнай киин генеральнай директора, РФ үтүөлээх бырааһа, медицинскэй наука кандидата.<br>Саха сирэ хаһыат №99 (4101)   30.05.2008
Өр кэмҥэ онкология диспансерыгар быраас уонна доруобуйа харыстабылын тэрийээччинэн үлэлээбит киһи быһыытынан, миигин долгутар темаҕа анаан-минээн суруйарга сананным.
 Тоҕо диэтэххэ, кэнники сылларга сонуну киэҥник тарҕатар средстволарга туох баар ыарыыттан, оннооҕор кутталлаах искэнтэн, о.э.рак ыарыыларыттан эмтиибит дэнэр түөкүттэр (шарлатаннар) тустарынан олус киэҥник биллэрэллэр, сырдаталлар.
 Бу дьон, мэлдьи буоларын курдук, намыһах культуралаахтарын, анал медицинскэй үөрэҕэ суохтарын таһынан, медицина ымпыгын-чымпыгын өйдүүр кыахтара намыһаҕын умнуо суохтаахпыт.
 Кинилэр тус бэйэлэрэ байар туһуттан араас албастары оҥороллор.
Бу аптаах дьоннор, үтүөрдээччилэр, экстрасенстар ортолоругар эмчит идэтигэр сыһыаннаах дьон баар буоллахтарына даҕаны, олус аҕыйахтар.
 Ону даҕаны эмтээһиҥҥэ көтүмэх билиилээхтэр уонна нуорма, патология тустарынан чопчу өйдөбүллэрэ суох.
Дьон өйүгэр-санаатыгар дьайыы, ыарыһах быстах бириэмэҕэ эрэ чэпчээн ыларын курдук, психотерапевтическай ньымалар суоттарыгар оҥоһуллар.
 Түөкүннээн эмтээччилэр сүрүн санаалара — ыарыһах үтүөрэр баҕатын туһаныы.
Иккиһинэн, ыарыһах төһө да бүтэһиктээхтик үтүөрэр баҕалааҕын иһин, биир да аптаах киһи организмҥа тахсар органическай, деструктивнай уларыйыылары көннөрөр күүһэ суох.
 Кини быстах кэмҥэ киһи психологическай туругун эрэ уларытыан сөп.
 Ол түмүгэр ыарыы олохсуйан хаалар.
 Кини ыарыһах үтүөрэригэр эрэннэрэн, ыарыыны ылан быраҕабын диэн программалыы сатыыр.
 Мин "норуот медицината", "норуот үтүөрдээччитэ", "норуот билгэһитэ" уо.д.а. буортуну эрэ аҕалаллар дии саныыбын.
 Киһини медицинскэй үөрэҕэ суох, быраас эбэтэр фельдшер диплома суох эмтиир сатаммат.
 Хомойуох иһин, ыарыһахтар онно барытыгар наадыйбаттар.
Норуот эмчиттэрин сүбэлэрин кырдьыктаныллыбат.
 Үксүгэр кинилэр сүбэлэрэ түөкүннээһин буолар.
 Дьоннор тоҕо маннык бэйэ ииппит, дьиэ эргиннээҕи ньыманан эмтэниини саҕалыылларый? Аныгы медицина күүһэ суоҕуттан уонна эмп-томп ыараханыттан буолбатах.
Арааһа, дьон чэпчэки суолу таларга дьулуһар.
 Толору (ардыгар уһуннук-киэҥник) чинчийэр уонна эмтээһини сүүс бырыһыан хааччыйар үгүс үөрүйэхтээх эмчиккэ эмтэнэр оннугар "ыаллыы киһитэ" билгэлээбит ыарыытын от уутунан эмтэнэр ордук чэпчэки курдук саныыллар.
 Ыарыһах отоһут э
Уһулуччулаах гипнотизер Вольф Григорьевич Мессинг, аныгы экстрасенстартан уратыта диэн, бэйэтин кыаҕын чыпчаалын билэрэ уонна дьоҕурун хаһан да ордук-хос туттубата.
 Билигин кинини бастакы нүөмэрдээх экстрасенсынан ааттыах этилэр.
 Мессинг элбэҕи билэрэ уонна сатыыра, ол гынан баран, олус бэрээдэктээҕэ, байар туһугар киһи итэҕэлинэн туһаммата, сөптөөх көмөнү кэмигэр оҥороро.
 
Мин республика нэһилиэнньэтин, ордук пенсионердары, ветераннары уонна аҕамсыйбыт дьону, бэйэҕит да кыра харчыгытын сүүлүктэргэ ыскайдаабакка, ыарыыгытын дьиҥнээхтик быһаарар, сөптөөхтүк эмтиир быраастарга көрдөрүнэргитигэр ыҥырабын.
 
