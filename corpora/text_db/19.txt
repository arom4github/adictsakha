Медиктэри кытта бииргэ <br>Елена Иванова.<br>Саха сирэ хаһыат № 208 (4987)  31.10.2011
Салайар партия Саха сиринээҕи салаатын бэрэстэбиитэллэрэ бу күннэргэ 2 №-дээх республикатааҕы балыыһа коллективын кытта көрсөн, "Норуот биир сомоҕолоһуутун дуогабарыгар" илии баттастылар. 
Кылаабынай быраас Борис Андреев коллектив салайар партия доруобуйа харыстабылыгар олоххо киллэрэ турар партийнай бырайыактарын өйүүллэрин, "Тыа сирин доктора" бырайыагынан тыа сиригэр үлэлии тиийэр эдэр быраастар дьиэлээх буолууларыгар биирдии мөлүйүөн солкуобай көрүллүөхтээҕин биһирииллэрин бэлиэтээтэ. 
"Санаан көрүҥ, биһиги дэриэбинэҕэ үлэлии тиийэрбитигэр ыалга кыбыллар этибит", – диэн тус санаатын эттэ. 
Оттон салайар партия Дьокуускай куораттааҕы олохтоох салаатын исполкомун салайааччыта Анатолий Семенов партия медицинскэй үлэһиттэр үлэлиир, олорор усулуобуйалаах буолууларыгар ыытар көдьүүстээх үлэтин сыаналыахтарыгар эрэнэрин биллэрдэ, буолаары турар быыбардарга сөптөөх талыыны оҥороллоругар баҕарда.


