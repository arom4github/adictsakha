Конституция Республики Саха (Якутия) /<br>Саха Республикатын Конституцията (Төрүт сокуона).<br>– Дьокуускай: Кинигэ изд-вота, 1993.  – 128 с.

Маҥнайгы түһүмэх 

Саха Конституционнай тутулун төрүттэрэ

1 ыстатыйа. 
Саха республиката норуот бэйэтин баһын билинэр быраабыгар олоҕуран, демократияны уонна сокуону үрдүктүк тутар сувереннай государство буолар.


Республикaҕa суверенитеты илдьэ сылдьааччынан уонна государственнай былааһы олохтооччунан республика араас омуктаах гражданнарын түмэр киһи норуота буолар. 
Норуот ханнык да сорҕото, ханнык да биирдиилээн киһи oнy олоххо киллэрэр быраабы апчарыйыа суохтаах.


Норуот бэйэтин баһын билиниитин бэрэстэбиитэллээх органнар — народнай депутаттар Сэбиэттэрин —  нөҥүө эбэтэр быһаччы быһаарар.


2 ыстатыйа. 
Государство норуот олоҕун- дьаһаҕын уйгутугар уонна өй-санаа, сиэр- майгы өттүнэн сайдыытыгар төрүттэри, бары гражданнарга тэҥ кыахтары үөскэтэр сүрүн сыаллаах уонна соруктаах.


3 ыстатыйа. 
Саха Республикатыгар государственнай былаас coкyoнy таһаарар, ситэриилээх, сууттуур былаастары тыырсыы уонна олор дьүөрэлэһиилэрин, oнy тэҥэ былаас республикатааҕы итиэннэ олохтоох органнарын боломуочуйаларын араартаан быһаарсыы төрүт көрдөбүлүгэр сөп түбэиһиннэрэн үлэлиир.


Государство үлэтин демократия, социальнай өттүнэн сиэрдээх быһыы төрүт көрдөбүллэригэр, киһи аймах бүттүүнүн уонна oмуктap үйэлээх үтүө үгэстэрин дьүөрэлээһиҥҥэ итиэннэ дэгиттэр сайыннарыыга олоҕуран ыытар.


4 ыстатыйа. 
Демократия Саха Республикатыгар политическай араас санааны этиигэ уонна сокуоҥҥа төрүттэнэн олоххо киллэриллэр. 
Общественнай холбоһуктар республика суверенитетын уонна демократическай государство бүттүүн билиниллибит тускулларын ытыктаан, Российскай Федерация Конституциятын итиэннэ Саха Республикатын Конституциятын чэрчитинэн тэриллэллэр уонна үлэлииллэр.


Расанан, омугунан, итэҕэлинэн иирсээни уонна өстөһүүнү күөртээһин, күөмчүлээһиҥҥэ уонна республика конституционнай тутулун күүс өттүнэн суулларарга ыҥырыы сокуонунан эппиэккэ тардыллар.


5 ыстатыйа. 
Саха Республикатыгар сир, сир анна уонна олор баайдара, уу, ойуур, үүнээйи уонна хамсыыр-харамай, айылҕа атын баайа, салгын куйаара, муораларын уу аннынааҕы эҥэрдэрэ Саха Республикатын бас билиитинэн уонна кини норуотун былдьаммат баайынан-дуолунан буолаллар.


6 ыстатыйа. 
Хаһаайыстыбаннай, промышленнай уонна атын үлэ государство общество экологическай интэриэһин көмүскүүр.


Республика сирэ-уота (территорията) ядернай, химическай, бактериологическай итиэннэ маассабайдык өлөрөр-өһөрөр сэрии сэбин атын көрүҥнэрэ, олор промышленнай тобохторо оҥоһуллубат, тарҕатан туруоруллубат, хараллыбат, туһаныллыбат, боруобаламмат сиринэн буолар.


7 ыстатыйа. 
Бу Конституция гражданскай общество уонна Саха Республикатын государственнай тутулун төрүттэрин олохтуур, республика иһигэр баһыйар суолталаах уонна нуормалара быһаччы туттуллаллар.
Республикаҕа баар государственнай органнар, ханнык баҕарар предприятиелар, учреждениелар, общественнай тэрилтэлэр бас билии көрүҥүттэн уонна кинилэр кимиэхэ бас бэринэллэриттэн тутулуга суох, Саха Республикатын Конституциятын  тутуһар уонна oнyoxa олоҕуран үлэлиир эбээһинэстээхтэр.


8 ыстатыйа. 
Саха Республиката — үтүө баҕа уонна тэҥ бырааптаныы тускулларын олоххо киллэрэн, Федеративнай дуогабарга олоҕуран, федеративнай государствонан буолар Российскай Федерация субъега.


Федерация дьаһалыгар баҕа өттүнэн бэриллибит боломуочуйаларга сөп түбэһиннэриллэн ылыллыбыт Российскай Федерация сокуоннара Саха Республикатын иһигэр урдүкү юридическай күүстээхтэр.


9 ыстатыйа. 
Саха Республиката дойдулар икки ардыларынааҕы уонна тас экономическай сибээстэр тутулуга суох кыттыылаахтара буолар. 
Республика атын государстволары кытта эргиэҥҥэ уонна да атын сыһыаннаһыылары олохтуур, дойдулар икки ардыларынааҕы дуогабардары түһэрсэр, аан дойдутааҕы тэрилтэлэр үлэлэриир кыттар бырааптаах.


Иккис түһүмэх


Киһи уонна гражданин бырааптара, көҥүллэрэ, эбээһинэстэрэ


10 ыстатыйа. 
Саха Республиката киһи уонна гражданин бырааптарын, көҥүллэрин ытыктыыр уонна көмүскүүр.


Государство хас биирдии киһиэхэ, кини тус бэйэтигэр, үтүө аатыгар (личноһыгар) сууҕайыылартан көмүскээһини мэктиэлиир.


11 ыстатыйа. 
Дьиэ кэргэн, ийэ буолуу уонна оҕо аймах государство көмүскэлигэр сылдьаллар. 
Ыал буолуу дьахтар уонна эр киһи үтүө баҕаларынан сөбүлэһиилэригэр олоҕурар.
Кэргэнниилэр дьиэтээҕи сыһыаннаһыыга тэҥ бырааптаахтар. 
Государство дьахтар уонна оҕо көмүскэлин итиэннэ доруобуйаларын харыстабылын мэктиэлээһин тиһигин (систематын) тэрийэр.


Дьиэ кэргэҥҥэ уонна обществоҕа иитии киһини бэйэтин омугун уонна киһи аймах культуратын иҥэриммит, атын дьон чиэһин, үтүө аатын уонна көҥүлүн ытыктыыр, көҥүл, дьоһун сиэрдээх-майгылаах уонна үөрэхтээх дьон киһитин быһыытынан бэлэмниир сыаллаах.


12 ыстатыйа. 
Саха Республиката бэйэтэ гражданстволаах. 
Саха Республикатын  гражданина Российскай Федерация гражданинынан буолар.
Республика гражданинынан Саха Республикатыгар төрөөбүт эбэтэр Республиката өр кэмҥэ олорop гражданин буоларга баҕатын биллэрбит уонна бу Конституцияны билинэр киһи буолуон сөп.
Гражданствоны ылыныы уонна сүтэрии төрүттэрэ итиэннэ бэрээдэгэ Саха Республикатын гражданствотын туһунан Сокуонунан быһаарыллаллар.


13 ыстатыйа. 
Государство ханнык баҕарар өйү-санааны тутуһуу көҥүлүн, тыл, сонуннары атастаһыы көҥүлүн, суобас көҥүлүн, ханнык 6aҕapap итэтэҕэли ылыныы көҥүлүн мэктиэлиир. 


Итэҕэйэр өй-санаа иһин сойуолааһын көҥүллэммэт. 
Сонуннары киэҥник иһитиннэрэр средстволары цензуралааһын уонна аҥардастыы баһылааһын көҥүллэммэт.
Coкyoҥҥa cөп түбэһиннэрэн барар мунньахтар, үлэлиир ассоциациялар, холбоһуктар көҥүллэрэ мэктиэлэнэр.


Гражданнар сокуонунан олохтоммут бэрээдэгинэн политическай партияларга уонна общественнай тэрилтэлэргэ холбоһор, киэҥ хамсааһыннарга кыттар бырааптаахтар.


14 ыстатыйа. 
Гражданин общество уонна государство дьыалаларын салайыыга, федеративнай, олохтоох суолталаах сокуоннары, быһаарыылары дьүүллэһиигэ, референдумнарга кыттар, норуот былааһын органнарын талар итиэннэ онно талыллар бырааптаах.


15	ыстатыйа. 
Гражданнар уонна республика гражданина буолбатах дьон, төрүтүттэн-ууһуттан, социальнай уонна баай-дуол өттүнэн, расаларыттан уонна омуктарыттан, саастарыттан, эр киһититтэн-дьахтарыттан, үөрэхтэриттэн, тылларыттан, итэҕэлгэ сыһыаннарыттан, дьарыктарын бииһиттэн уонна көрүҥүттэн, олорор сирдэриттэн уонна да атын быһыыттан-майгыттан тутулуга суох, сокуон иннигэр бары тэҥ бырааптаахтар.


16 ыстатыйа. 
Ким даҕаны сокуонунан олохтоммут бэрээдэктэн атыннык тутуллара уонна хаайыллара сатаммат.


Суут бириигэбэрэ сокуоннай күүһүгэр киириэн иннинэ, ким даманы буруйу оҥорууга буруйдааҕынан ааҕыллыан сатаммат.

 
Кимиэхэ барытыгар суутунан көмүскэнии мэктиэлэнэр.	I


Ким да тус бэйэтин, кэргэнин уонна чугас аймахтарын утары туоһулуур эбээһинэһэ суох.


17 ыстатыйа. 
Ким барыта көҥүл кэлэр- барар уонна олорор сирин бэйэтэ талар бырааптаах. 
Маныаха хааччахтааһын сокуонунан эрэ олохтонор.


18 ыстатыйа. 
Хас биирдии киһи бэйэтэ үлэҕэ дьоҕурун көҥүл туһанар бырааптаах, үлэҕэ быраап көҥүл дьарыкка быраабы быспат.


Хас биирдии киһи, общество наадыйыыларын учуоттаан, идэни, дьарык көрүҥүн бэйэтин аналыгар, дьоҕуругар, идэҕэ бэлэмигэр сөп түбэһиннэрэн көҥүл талар бырааптаах.


Государство үлэ харыстабылыгар гражданнарга барыларыгар биир мэктиэни олохтуур.


19 ыстатыйа. 
Кимиэхэ 6aҕapap уус-уран, научнай уонна техническай айар үлэнэн дьарыктанар көҥүл мэктиэлэнэр. 
Авторскай бырааптары уонна интеллектуальнай бас билиини сокуон араҥаччылыыр.


20 ыстатыйа. 
Ким барыта бэйэтин бас билиитин баһылыыр, туһанар уонна дьаһанар бырааптаах. 
Бас билии тыытыллыбат буолуута уонна ону нэһилиэстибэҕэ ылыы, биэрии бырааба сокуонунан мэктиэлэнэр.


21 ыстатыйа. 
Ким барыта, сокуоҥҥа сөп түбэһиннэрэн, сынньанар, сыллата уоппуска ылар, нэдиэлэ ахсын сынньалаҥ күннэринэн туhaнар бырaaптаах.


22 ыстатыйа. 
Саха Республикатын гражданина үөрэнэр, республика государственнай үөрэҕин заведениеларыгар сүрүн орто, идэни ылар үөрэҕи уонна үрдүк үөрэҕи босхо ылар бырааптаах.


Олохтоммут бэрээдэгинэн инбэлииттэринэн билиниллибит дъоҥҥо государство аналлаах үөрэх заведениеларын көмөлөрүнэн босхо үөрэниини уонна идэҕэ бэлэмнээһини хааччыйар.


23 ыстатыйа. 
Ким барыта кырыйдаҕына, ыалдьар түбэлтэтигэр, оҕо төрөөтөҕүнэ, үлэлиир кыаҕын барытын эбэтэр сокуонун сүтэрдэҕинэ, үлэтэ суох буоллаҕына, иитиллэр киһитин сүтэрдэҕинэ уонна сокуонунан көрүллүбүт атын да түбэлтэлэргэ социальнай хааччыйыыга бырааптаах.


24 ыстатыйа. 
Ким барыта олорор дьиэҕэ бырааптаах. 
Дьиэ-уот кимтэн да олоҕо суох былдьанара сатаммат. 
Олорор дьиэ тыытыллыбат буолуутун сокуон араҥаччылыыр.


25 ыстатыйа. 
Ким барыта доруобуйа харыстабылыгар, доруобуйа харыстабылын государственнай тэрилтэлэригэр медицинскэй өттүнэн босхо хааччыллар бырааптаах, олору тэрийии Хотугу сиргэ олох уратытын учуоттаан ыытыллар.


Государство доруобуйаны бөҕөргөтүүгэ, эт-хаан культуратын уонна спорду сайыннарыыга көмөлөһөр үлэни үбүлүүр, өйүүр итиэннэ көҕүлүүр.


26 ыстатыйа. 
Гражданнар Российскай Федерация сокуонунан олохтоммут бэрээдэгинэн байыаннай сулууспаны барар эбээһинэстээхтэр.


Гражданин, Саха Республикатын уонна Российскай Федерация сокуоннарыгар cөп түбэһиннэрэн, сүнньүнэн республика иһигэр байыаннай, ол иһигэр ону солбуйар гражданскай сулууспаны барар бырааптаах.


27 ыстатыйа. 
Хотугу сир аҕыйах ахсааннаах норуоттарын ыччаттарыгар байыаннай сулууспа Саха Республикатын уонна Российскай Федерация сокуоннарыгар сөп түбэһиннэрэн, кинилэр баҕаларынан гражданскай сулууспанан солбуллуон сөп.


28 ыстатыйа. 
Ким барыта, государство эбэтэр кини органнара, общественнай тэрилтэлэр, сонуннары киэҥник тарҕатар средстволар, ону тэҥэ дуоһунастаах уонна биирдиилээн дьон сулууспалыыр эбээһинэстэрин толорууларыгар сокуоннайа суох дьайыыларынан киниэхэ оҥорбут аатын-суолун киртитиитин уонна олоҕун-дьаһаҕын илгэтигэр хоромньуларын төлөттөрөр бырааптаах.


29	ыстатыйа. 
Саха Республикатын гражданнара уонна республикаҕа баар кини гражданина буолбатах дьон Саха Республикатын Конституциятын, сокуоннарын тутуhap эбээһинэстээхтэр.


30 ыстатыйа. 
Киһи уонна гражданин бырааптара, көҥүллэрэ государствоҕа эбэтэр обществоҕа куттал суох буолуутун, общественнай бэрээдэги, дьон-сэргэ доруобуйатын итиэннэ сиэрин-майгытын харыстааһын туһyгap сокуонунан эрэ хааччахтаныан сөп.


31 ыстатыйа. 
Киһи уонна гражданин бырааптарын итиэннэ коҥүллэрин олоххо киллэриитэ кини эбээһинэстэрин толоруутуттан быстыспат.


32 ыстатыйа. 
Ким барыта атын дьон бырааптарын уонна сокуоннай интэриэстэрин ытыктыыр эбээһинэстээх. 
Хас биирдии киһи республика норуотун уратылаах культуратын, сиэрин-туомун, oлоҕун үгэс буолбут майгытын ытыктыыр, ону баҕарыыга, чөлүнэн хаалларыыга уонна сайыннарыыга көмөлөһөр эбээһинэстээх.


Ким барыта бэйэтин биир дойдулаах гражданнарын олохторун уонна доруобуйаларын чөлүнэн хаалларар туһугар кыһанар, Хотугу сир усулуобуйатыгар үөскээбит сиэр- майгы үйэлээх үтүө үгэстэрин итиэннэ киһи киһиэхэ сиэрдээх сыһыанын ытыктыыр эбээһинэстээх.


Омук үтүө аатын аанньа ахтыбат буолуу уонна атаҕастааһын сокуонунан олохтоммут бэрээдэгинэн сэмэлэнэр,


33 ыстатыйа. 
Ким барыта айылҕаны харыстыыр уонна арaҥаччылыыр, баайын- дуолун табыгастаахтык туһанар, айылҕаны харыстааһын нуормаларын тутуһар эбээһинэстээх.


Ким барыта документальнай, историческай өйдөбүнньүктэри, олор улахан культурнай суолталаах атын да көрүҥнэрин чөлүн хаалларарга кыһанар эбээһинэстээх.


34 ыстатыйа. 
Ким барыта бэйэтин оҕолорун иитэр, кинилэри дьоҥҥо-cэpгэҕэ туһалаах үлэҕэ бэлэмниир, общество дьоһун киһитинэн улаатыннарар туһугар кыһанар эбээһинэстээх. 
Оҕолор төрөппүттэрин туһугар кыһаллар уонна кинилэргэ көмөлөһөр эбээһинэстээхтэр.


35 ыстатыйа. 
Киһи уонна гражданин Саха Республикатын Конституциятыгар ылыллыбыт бырааптара уонна көҥүллэрэ манан муҥурдаммат, атын бырааптары - намтаппат итиэннэ сокуонунан эбиллиэн сөп.


¥һүс түһүмэх 


Саха Республикатын национальнай государственнай анал туруга (статуһа), сир-уот уонна дьаһалта өттүнэн териллиитэ


36 ыстатыйа. 
Саха Республиката, Российскай Федерация субъега буолан туран, бэйэтин бары гражданнарын интэриэстэрин ордорор.


Саха Республикатын норуота, бэйэтин гражданнарын  дьулуһууларын icoi гүллүк этиилэригэр олоҕуран, бэйэ баһын билинии быраабын илдьэ хаалар.


37 ыстатыйа. 
Саха Республиката, дуогабарга олоҕуран, Российскай Федерация государственнай былааһын федеральнай органнарын дьаһалыгар баҕа өттүнэн бэйэтэ биэрбит уонна кини кыттыытынан олохтонор боломуочуйалартан уратыга, бэйэтин сиригэр-уотугар толору государственнай былаастаах.


38 ыстатыйа. 
Саха Республикатын государственнай былааһын үрдүкү органнарынан сирэйдээн, аҥардас кини эрэ дьаһалыгар киирэллэр:
- Саха Республикатын Конституциятын ылыныы, онно уларытыылары уонна эбиилэри киллэрии;
- Саха Республикатын государственнай тутула, сирэ-уота, анал туруга;
	- республика суверенитетын көмүскээһин уонна республика Конституциятын тутyhууну xoнтуpyoллaаһын;
	- республика сокуоннарын ылыныы;
- социальнай-экономическай, демографическай уонна дьону-сэргэни аттаран олохтооһун политикатын быһаарыы уонна ыытыы;
 - валютнай фонданы тэрийии;
- государственнай бюджеты oҥopyy уонна бигэргэтии, республикатааҕы уонна олохтоох нолуоктары олохтооһун, үп-кредит тэрилтэлэрин үлэлэрин хонтуруоллааһын, республика бюджетыгар чопчу сыаллаах фондалары, ол иһигэр социальнай көмүскэл уонна Хотугу сир аҕыйах ахсааннаах норуоттарын сайыннарыы фондаларын үөскэтии;
- республика Хотугу сирин аҕыйах ахсааннаах норуоттарын төрүт сирдэрин-уот- тарын уонна олохторун үгэс буолбут майгытын көмүскээһин;
- бас билии сыһыаннаһыыларын, сири, сир аннын, ойууру, ууну баһылааһын, туһаныы, дъаһайыы уонна тулалыыр эйгэни харыстааһын бэрээдэгин олохтооһун;	
- промышленноһы, агропромышленнай комплексы, дьиэ-уот уонна коммунальнай хаһаайыстыбаны, эргиэни уонна общественнай аһылыгы, дьону-сэргэни олох-дьаһах өттүнэн хааччыйыыны, капитальнай итиэннэ олорор дьиэни тутууну, дьон олорор сирдэрин тупсаран оҥорууну, суолу тутууну уонна транспоры салайыы;
- республика норуотун үөрэҕириитин, кулътурнай, научнай тэрилтэлэрин уонна учреждениеларын, доруобуйа харыстабылын, эт-хаан культуратын, спорду, социальнай хааччыйыыны, документальнай нэһилиэстибэни, история уонна культура өйдөбүнньүктэрин харыстааһыны салайыы;
- государственнай былаас уонна салалта органнарын, суут, прокуратура, үп-кредит учреждениеларын тэрийии;
- тас экономическай, ону тэҥэ тас дойдулары кытта научнай, культурнай сибээстэһиилэри олохтооһун уонна сүрүннээһин;
- аан дойдутааҕы тэрилтэлэргэ республика бэрэстэбиитэллээх буолуута;
- Федеративнай дуогабары, парламеннар, правительстволар икки ардыларынaaҕы дуогабардары уонна сөбүлэһиилэри түһэрсии;
- Республика Конституцията республика государственнай органнарын дьаһалларыгар биэрбит атын боппуруостара.


39 ыстатыйа. 
Саха Республиката сувереннай бырааптарын сорҕотун баҕа өттүнэн уонна Федеративнай дуогабарга олоҕуран быһыллыбыт болдьоххо Российскай Федерация государственнай былааһын федеральнай органнарын дьаһалыгар биэрэр.


Саха Республикатын уонна Российскай Федерация дуогабардарыгар кинилэр холбоһуктаах боломуочуйалара биирдиилээн ааҕыллаллар.


40 ыстатыйа. 
Саха Республиката дуогабарга, oнy тэҥэ быһаарыылары уонна олору толорууну сөбүлэһиннэрии анал бэрээдэгэр олоҕуран бэриллибит боломуочуйалары олоххо киллэриигэ кыттар.


Кыттыгас дьаһайыыга бэриллибит боппуруостар Саха Республикатын уонна Российскай Федерация былаастарын итиэннэ салалталарын туһааннаах органнарын икки ардыларыгар сөбүлэһиннэриинэн, аналлаах сөбүлэһиилэринэн быһаарыллаллар.


41 ыстатыйа. 
Саха Республикатын сокуоннара, Российскай Федерация дьаһалыгар бэйэтэ биэрбит боппуруостарыттан ураты, бары боппуруостарга кини сиригэр-уотугар баһыйар суолталаахтар.


Российскай Федерация кыттыгас боломуочуйаларга бэриллибит бары боппуруостарга ылыммыт сокуоннара Саха Республикатын үрдүкү Сэбиэтэ (Верховнай Совета) олору ратификациялаабытын кэнниттэн республика сиригэр-уотугар күүстэригэр киирэллэр.


£скөтүн Российскай Федерация сокуоннара уонна атын актара Федеративнай дуогабары кэһэр, Саха Республикатын Конституциятын эбэтэр сокуоннарын утарар буоллахтарына, Саха Республиката бэйэтин сиригэр-уотугар олор дьайыыларын дуогабарынан олохтоммут бэрээдэгинэн тохтотор эбэтэр итилэри утары этэр бырааптаах.


42 ыстатыйа. 
Саха Республиката республика төрүт олохтоох норуоттарын, ону тэҥэ өрдөөҕүттэн олорор нууччалары уонна атын норуоттары чөлүнэн хаалларыыны уонна барҕарыыны мэктиэлиир.


Республика, төрүт олохтоох норуоттар уонна Хотугу сир аҕыйах ахсааннаах норуоттарын үгэстэрин, культураларын, сиэрдэрин-туомнарын ытыктаан туран, кинилэр маннык былдьаммат бырааптарын көмүскүүр уонна хааччыйар:
	- сири уонна сир баайын-дуолун, ол иһигэр аҕа ууһун сирдэрин, тыа хаһаайыстыбатынан, бултааһынынан-балыктааһынынан дьарыктанар сирдэри сокуоҥҥа cөп түбэһиннэрэн баһылыыр уонна тyһaнap;
- олорор сир экологическай уратыларын, хаһаайыннааһын уонна омуктар эт- хаан өттүнэн уратыларын учуоттаан, социальнай уонна медицинскэй программалары тэрийэр;
- күүс өттүнэн симэлитии уонна омугу эһии ханнык баҕарар көрүҥнэриттэн, ону тэҥэ омук быһыытынан уратыга, историческай уонна ытык миэстэлэргэ, духовнай уонна материальнай культура өйдөбүнньүктэригэр суудайыылартан көмүскүүр.


Хотугу сир аҕыйах ахсааннаах норуоттарын бу Конституциянан көрүллүбэтэх бырааптарын олоххо киллэрии бэрээдэгэ уонна усулуобуйата сокуонунан быһаарыллар.


43 ыстатыйа. 
Республика Хотугу сирин аҕыйах ахсааннаах норуоттарын барыларын көҥүллүк этиилэринэн сир-уот уонна дьаһалта өттүнэн национальнай тэриллиилэр: олохтоох салайыныы тускулугар олоҕуран үлэлиир национальнай сельскэй, бөһүөлэктээҕи, көс Сэбиэттэр национальнай оройуоннар тэриллиэхтэрин сөп.


44 ыстатыйа. 
Саха Республикатын сирэ- уота республика элбэх омуктаах норуотун киэнэ буолар уонна кини төрүт олохтоох норуоттара үгэс быһыытынан тарҕанан олорор төрүт-уус сирдэринэн буолар.

	
Республика сирэ-уота бу Конституция ылынылларын caҕанааҕы кыраныыссатын  чэрчитинэн биир кэлим уонна тус-туһунан араарыллыбат.


45 ыстатыйа. 
Саха Республиката сир- уот уонна дьаһалта өттүнэн тэриллиитин бэйэтэ быһаарар.

	
Республика сир-уот уонна дьаһалта өттүнэн тэриллиитин уларытыы оройуоннааҕы куораттааҕы Сэбиэттэр сөбүлэҥнэринэн Саха Республикатын үрдүкү Сэбиэтин быһаарыытынан оҥоһуллар.


46 ыстатыйа. 
Саха Республикатын государственнай тылларынан саха тыла уонна нуучча тыла буолаллар. 
Республика Хотугу сирин норуоттарын тыллара кинилэр төбүрүөннээн олорор сирдэригэр официальнай тылларынан буолаллар.


Төрдүс түһүмэх


Саха Республикатыгар государственнай былаас тиһигэ (системата)


47 ыстатыйа. 
Саха Республиката государственнай былааһын саамай үрдүкү органнарынан сирэйдээн норуот толору бырааптаах бэрэстэбиитэлинэн буолар уонна кини дьулуһуутун этэр.


Государственнай органнар уонна дуоһунастаах дьон гражданин уонна общество иннигэр эппиэти сүгэллэр.


48 ыстатыйа. 
Республика сиригэр-уотугар кини юрисдикциятыгар сыһыана суох былаас тутулларын үлэлэрэ, Саха Республикатын суверенитетыгар сөп түбэспэттэрин быһыытынан көҥүллэммэт.


49 ыстатыйа. 
Государство эбээһинэстээх:
- Саха Республикатын суверенитетын уонна сирэ-уота кэлим буолуутун хааччыйар;
- киһи уонна республика гражданинын бырааптарын көмүскүүр итиэннэ мэктиэлиир;
- Конституциянан көрүллүбүт тутулу уонна сокуоннары тутуһар, сиэрдээх бэрээдэги хааччыйар;
- экономика өттүнэн инники сайдыыга, көҥүл хаһаайыстыбаннай көҕүлээһини сайыннарыыга, гражданнары социальнай өттүнэн көмүскээһини хааччыйыыга туһаайыллыбыт политиканы ырытан оҥорор уонна олоххо киллэрэр;
- киһи олорор табыгастаах эйгэтин чөлүнэн хаалларар уонна хааччыйар туһугар общество итиэннэ айылҕа хардарыта дьайсыыларын сүрүннүүр;
- норуоттар сувереннай бырааптарын харыстыыр, төрөөбүт тыл, национальнай культуралар уонна уратылар чөлүнэн хаалыыларын уонна сайдыыларын хааччыйар.


50 ыстатыйа. 
Саха Республикатын государственнай былааһын саамай үрдүкү органнарынан буолаллар:
Саха Республикатын үрдүкү Сэбиэтэ;
Саха Республикатын Президенэ;
Саха Республикатын Конституционнай суута;
Саха Республикатын үрдүкү суута.

Былааһы тыырсыы төрүт өйдөбүлүгэр cөп түбэһиннэрэн, бу органнар тутулуга суох үлэлииллэр.


Саха Республикатын ¥рдүкү Сэбиэтэ


51 ыстатыйа. 
Саха Республикатын государственнай былааһын бэрэстэбиитэллээх, сокуону таһаарар уонна хонтуруоллуур саамай үрдүкү органынан Саха Республикатын үрдүкү Сэбиэтэ буолар.


52 ыстатыйа. 
Саха Республикатын үрдүкү Сэбиэтэ биэс сыллаах болдьоххо талыллар. 
Быыбары ыытыы бэрээдэгэ сокуонунан быһаарыллар.


¥рдүкү Сэбиэт үлэтин бэрээдэгэ бигэргэтиллибит Регламеҥҥа cөп түбэһиннэрэн олохтонор.


¥рдүкү Сэбиэт быраабынан бастакы мунньаҕа, талыллыбыт республика народнай депутаттара үс гыммыт иккилэриттэн итэҕэһэ суохтара баар буоллаҕына, быыбар кэнниттэн 15-с күнүгэр ыытыллар.


53 ыстатыйа. 
Бу иннинээҕи республика үрдүкү Сэбиэтин боломуочуйата caҥa ыҥырыылаах үрдүкү Сэбиэт бастакы мунньаҕыттан ыла бүтэр.


54 ыстатыйа. 
Саха Республикатын үрдүкү Сэбиэтэ бастакы сессиятыгар депутаттартан үрдүкү Сэбиэт Председателин уонна кинини икки солбуйааччыны талар.


55 ыстатыйа. 
Саха Республикатын үрдүкү Сэбиэтин Председателинэн республикаҕа төрөөбүт эбэтэр манна 15 сылтан итэҕэһэ суох олорбут уонна республика икки государственнай тылын үчүгэйдик билэр республика гражданина талыллыан сөп.


Саха Республикатын үрдүкү Сэбиэтин Председателинэн ким да субуруччу икки болдьохтон ордук талыллыа суохтаах.


Председатель суоҕар эбэтэр эбээһинэһин толорор кыаҕа суох буолар түбэлтэтигэр, кини эбээһинэһин республика үрдүкү Сэбиэтин Председателин бастакы солбуйааччы толорор, ону тэҥэ Председатель сорудаҕынан кини сорох эбээһинэстэрин толорор.


56 ыстатыйа. 
Саха Республикатын үрдүкү Сэбиэтин Председателэ:
- Саха Республикатын үрдүкү Сэбиэтэ ылыммыт сокуоннарыгар уонна уураахтарыгар илии баттыыр;
- үрдүкү Сэбиэт уонна кини Президиумун үлэлэрин салайар;
- бастайааннай комиссиялар үлэлэрин сүрүннүүр;
- Республика үрдүкү Сэбиэтин бюджетын дьаһайар;
- Республика үрдүкү Сэбиэтин уонна народнай депутаттар олохтоох Сэбиэттэрин бииргэ үлэлээһиннэрин олохтуур;
-	Саха Республикатын үрдүкү Сэбиэтин республикалар икки ардыларынааҕы уонна тас үлэтин сүрүннүүр.


57	ыстатыйа. 
Саха Республикатын үрдүкү Сэбиэтэ Саха Республикатын сиринэн-уотунан тыырыллыбыт уокуруктарынан талыллар 165 народнай депутаттаах,


57 ыстатыйа. 
Саха Республикатын үрдүкү Сэбиэтин дьаһалыгар киирэллэр:
- Саха Республикатын Конституциятын ылыныы;
- республика Конституциятыгар көннөрүүлэри уонна эбиилэри киллэрии;
- республика сокуоннарын ырытан оҥоруу уонна ылыныы;
- Федеративнай дуогабары ратификациялааһын;
- государстволар икки ардыларынааҕы дуогабардары уонна сөбүлэһиилэри ратификациялааһын итиэннэ көтүрүү;
- республика аатын уонна анал туругун уларытыы;
- республика Президенин уонна вице-президенин дуоһунастарыттан барыыларын ылыныы, дуоһунастарыттан туоратыы уонна кинилэри эппиэтинэскэ тардыы;
- республика Президенэ республика премьер-министрин уонна Министрдэр Кабинеттарын чилиэннэрин биирдиилээн анааһыныгар сөбүлэһии;
- республика ис уонна тас политикатын быһаарыы;
- республика государственнай бюджетын дьүүллэһии уонна ылыныы, ону толоpyyнy хонтуруоллааһын;
- Российскай Федерация Киин баанын кытта сөбүлэһиннэрэн, Саха Республикатын Национальнай баанын Председателин анааһын;
- республика Национальнай баанын отчуотун ылыныы;
- кэскиллээх государственнай былааннары, экономическай уонна социальнай сайдыы республикатааҕы дьо´уннаах программаларын бигэргэтии;
- Российскай Федерация Генеральнай прокурора республика Прокурорун анааһыныгар сөбүлэҥи биэрии;
-	республика Конституционнай суутун састаабын талыы;
- үрдүкү Сэбиэт Председателин этии киллэриитинэн республика үрдүкү суутун Председателин талыы, республика үрдүкү суутун чилиэннэрин талыы;
- республика үрдүкү арбитражнай cyутун Председателин уонна судьуйаларын талыы;
- ыксаллаах балаһыанньаны киллэрии туһунан Саха Республикатын Президенин быһаарыытын бигэргэтии эбэтэр көтүрүү;
-	ыксаллаах балаһыанньа туругун биллэрии, уһатыы уонна ууратыы;
- республика үрдүкү Сэбиэтип Хонтуруоллуур комитетын Председателин уонна чилиэннэрин талыы;
-	кыттыгас дьаһайыыга бэриллибит боппуруостарга Российскай Федерация сокуоннарын уонна акталарын ратификациялааһын;
-	республика уонна Российскай Федерация Саха Республикатын Конституциятын уонна сокуоннарын утарар, Саха Республикатын суверенитетын хааччахтыыр, кини норуоттарын бырааптарын күөмчүлүүр сокуоннарын, республика Правительствотын уонна ведомстволарын, предприятиеларын, федеральнай органнар уонна ведомстволар итинник уураахтарын, дьаһалларын уонна атын акталарын дьайыыларын тохтотор туһунан быһаарыылары ылыныы уонна бигэргэтии;
- Российскай Федерация государственнай былааһын үрдүкү органнарыгар сокуону таһаарыыга көҕүлээһин быраабын олоххо киллэрии;
- норуот бүттүүнүн куоластааһынын (референдуму), народнай депутаттар быыбар- дарын уонна Саха Республикатын Президенин быыбарын болдьооһун;
-	быыбар киин комиссиятын састаабын бигэргэтии;
-	республика государственнай салалтатын органнарын тутулларын бигэргэтии;
- нолуок политикатын oҥopyy уонна бигэргэтии;
-	республика Пенсияҕа фондатын бюджетын бигэргэтии уонна отчуотун истии;
-	республика Президенэ республиката балаһыанньа туһунан сыллата оҥорор дакылаатын истии;
-	республика сир-уот уонна дьаһалта өттүнэн тэриллиитин кытта сибээстээх боппуруостары быһаарыы;
-	республика Хотугу сирин аҕыйах ахсааннаах норуоттарын сир-уот өттүнэн национальнай тэриллиилэрин правовой анал туругун быһаарыы;
-	куораттааҕы уонна оройуоннааҕы народнай сууттар судьуйаларын талыы;
-	нолуок республикатааҕы инспекциятын отчуотун ылыныы;
-	республика государственнай наҕараадаларын итиэннэ бочуоттаах ааттарын олохтооһун.


59 ыстатыйа. 
Саха Республикатын Президенэ, Саха республикатын үрдүкү Сэбиэтин бастайааннай комиссиялара, Саха республикатын народнай депутаттара, Саха Республикатын Конституционнай суута, Саха Республикатын үрдүкү суута, Саха Республикатын Прокурора, Саха Республикатын Министрдэрин Кабинета, народнай депутаттар олохтоох Сэбиэттэрэ, политическай партиялар уонна общественнай хамааһыннар республикатааҕы органнара сокуону таһаарыыга көҕүлүүр бырааптаахтар.


60 ыстатыйа. 
Республика народнай депутаттарыттан Саха Республикатын үрдүкү Сэбиэтин бастайааннай комиссиялара тэриллэллэр.


Бастайааннай комиссиялар сокуоннар уонна атын акталар барылларын ырытан оҥороллор итиэннэ көрөллөр, үрдүкү Сэбиэт ылынар сокуоннара уонна атын акталара толоруллууларын xoнтуруоллууллар.


Бастайааннай комиссиялар үлэлэрин бэрээдэгэ республика үрдүкү Сэбиэтэ бигэргэтэр балаһыанньатынан быһаарыллар.


61 ыстатыйа. 
Саха Республикатын ¥рдүкү Сэбиэтин Президиума республика үрдүкү Сэбиэтигэр бас бэринэр уонна кини үлэтин тэрийиини хааччыйар, ону тэҥэ республика Конституциятынан көрүллүбүт атын да боломуочуйалары олоххо киллэрэр органынан буолар.


62 ыстатыйа. 
Саха Республикатын ¥рдүкү Сэбиэтин Президиума мэлдьи үлэлиир, сүрүннүүр органынан буолар.

Саха Республикатын ¥рдүкү Сэбиэтин Президиумун састаабыгар Саха Республикатын ¥рдүкү Сэбиэтин Председателэ, кинини солбуйааччылар бастайааннай комиссиялар председателлэрэ киирэллэр.


63 ыстатыйа.
Саха Республикатын ¥рдүкү Сэбиэтин Президиума:
- ураахтары ылынар уонна ыйаахтары таһаарар;
-республика үрдүкү Сэбиэтин сессияларын ыҥырар;
-	республика ¥рдүкү Сэбиэтин бастайааннай комиссияларын үлэлэрин сүрүннүүр;
- сессия сорудаҕынан сокуоннар барылларын норуот дьүүллэһинигэр таһаарар;
- сессия сорудаҕынан республика бюджетыгар чуолкайдааһыннары киллэрэр;
-	үрдүкү Сэбиэт уонна народнай депутаттар олохтоох Сэбиэттэрин бииргэ үлэлээһиннэрин олоххо киллэрэр;
- Саха Республикатын Конституциятын тутуһyyну хонтуруоллуур;
-	республика ¥рдүкү Сэбиэтин сессияларын икки ардыларынааы кэмҥэ республика Президенин уонна Правительствотын кытта бииргэ үлэлээһини олоххо киллэрэр;
-	республика ¥рдүкү Сэбиэтин республикалар икки ардыларынааҕы уонна тас дойдулардааҕы үлэтин сүрүннуүр;
- олохтоох Сэбиэттэр уонна олохтоох дьаһалта (администрация) акталара Республика сокуоннарын утарар түбэлтэлэригэр олору көтүрэр;
- народнай депутаттар сельскай, бөһүөлэктээҕи, куораттааҕы (оройуоннарга бас бэринэр куораттар) Сэбиэттэри тэрийэр;
- Саха Республиката ылыммыт сокуоннарын тойоннуур;
- Саха Республикатын Конституциятынан көрүллүбүт атын боломуочуйалары олоххо киллэрэр.


63 ыстатыйа. 
Саха Республикатын народнай депутатын анал туруга сокуонунан быhaарыллар.


Саха Республикатын Президенэ


64 ыстатыйа. 
Саха Республикатын Президенэ - республика саамай үрдүкү дуоһунастаах киһитэ уонна республика ситэриилээх былааһын баһылыга.


Саха Республикатын Президенэ республика государственнай суверенитетын уонна республика сирэ-уота кэлим буолуутун, Саха Республикатын Конституциятын уонна сокуоннарын, ону тэҥэ кини ылыммыт республикалар икки ардыларынааҕы уонна аан дойдутааҕы эбэһээтэлистибэлэрин тутуһууну мэктиэлээччи буолар.


66 ыстатыйа. 
Саха Республикатын Президенинэн республикаҕа төрөөбүт, манна 15 сылтан итэҕэһэ суох барбакка-кэлбэккэ олорбут, 40 сааһыттан эдэр уонна 60 сааһыттан кырдьаҕаһа суох, республика икки государственнай тылын үчүгэйдик билэр уонна быыбардыыр бырааптаах республика гражданина эрэ талыллыан сөп.


67 ыстатыйа. 
Саха Республикатын Президенин республика гражданнара бары бүттүүн уопсай, тэҥ уонна быһаччы быыбарынан кистэлэҥ куоластааһынынан биэс сылга болдьохтоон талаллар. 
Саха Республикатын Президент дуоһунаһыгар икки төгүлтэн ордук ким да талыллыан сатаммат.


68 ыстатыйа. 
Президент дуоһунаһыгар кандидаттары политическай партиялар, общественнай тэрилтэлэр уонна хамсааһыннар, үлэ коллективтара итиэннэ быыбардааччылар бөлөхтөрө туруонуохтарын сөп.


Президент поһугар кандидаты туруорар туһунан сайабылыанньа республика сэттэттэн итэҕэһэ суох оройуонун быыбардааччыларынан өйөнүөхтээх, итиниэхэ оройуоннартан хас биирдиилэригэр быыбардааччылар бүттүүннэрин ахсааннарыттан биэс бырыһыаныттан итэҕэһэ суохтарын илии баттааһына хомуйуллуохтаах.


Саха Республикатын Президенин быыбара сокуонунан олохтонор бэрээдэгинэн ыытыллар.


69 ыстатыйа. 
Саха Республикатын Президенэ дуоһунаһыгар киирэригэр Саха Республикатын үрдүкү Сэбиэтигэр икки государственнай тылынан маннык андаҕары биэрэр:
"Президент эбээһинэстэрин үтүө суобастаахтык толоруом, Саха Республикатын Конституциятын уонна сокуоннарын тутуһуом, кини суверенитетын көмүскүөм, киһи уонна гражданин бырааптарын ытыктыам, Саха Республикатын элбэх омук дьонноох норуотун интэриэһин көмүскүөм диэн бэйэм чиэспинэн уонна үтүө ааппынан андаҕайабын".


70 ыстатыйа. 
Саха Республикатын Президенэ:
- Российскай Федерацияны, КГТ састаабыгар киирэр государстволары, республикалары, территориялары кытта сыһыаннаһыыга, ону тэҥэ аан дойдутааҕы сыһыаннаһыыларга Саха Республикатын бэрэстэбиитэлэ буолар;
-	Саха Республикатын үрдүкү Сэбиэтигэр туһаайан анал суругу (послание) ыытар уонна норуокка ыҥырыылары таһаарар;
-	үрдүкү Сэбиэккэ республика бюджетын барылын киллэрэр;
-	Саха Республикатын үрдүкү Сэбиэтин сөбүлэҥинэн Саха Республикатын премьер- министрин аныыр;
-	Саха Республикатын үрдүкү Сэбиэтин сөбүлэҥинэн республика министрдэрин, комитеттарын уонна ведомстволарын салайааччыларын аныыр уонна дуоһунастарыттан босхолуур;
- Саха Республикатын Министрдэрин Кабинетын үлэтин сүрүннээн салайар;
- сокуону таһаарыыны көҕүлүүр бырааптаах;
- норуот бүттүүн куоластааһынын (референдум) түмүгунэн биһирэммит сокуоҥҥа 14 күн иһигэр илии баттыыр уонна ону норуот билиитигэр таһаарар;
-	ис уонна аан дойдутааҕы политика дьоһуннаах боппуруостарын туһунан республика үрдүкү Сэбиэтигэр иһитиннэрэр;
-	Саха Республикатын үрдүкү Сэбиэтин уонна кини Президиумун үлэлэригэр кыттар бырааптаах;
- Саха Республикатын государственнай салалтатын органнарын тиһигин салайар уонна олор Саха Республикатын государственнай былааһын үрдүкү органнарын кытта бииргэ үлэлээһиннэрин хааччыйар;
- республика үрдүкү Сэбиэтин сөбүлээһининэн Саха Республикатын Министрдэрин Кабинета былаастан барыытын ылынар;
- республика алмааһын yoнна валютатын фондалара, кыһыл көмүһүн саппааһа бигэтик хараллыытын хааччыйар;
- Президент фондатын үбүн дьаһайар;
- Саха Республикатын аатыттан Федеративнай дуогабарынан көрүллүбүт боппуруостары быһаарыыга кыттар;
- өскөтө Саха Республикатын Конституциятыгар, Саха Республикатын сокуоннарыгар, Саха Республикатын Президенин акталарыгар утарсар буоллахтарына, республика Министрдэрин Кабинетын уураахтарын уонна дьаһалларын, республика министерстволарын, ведомстволарын уонна Министрдэр Кабинеттарыгар бас бэринэр органнар уураахтарын уонна дьаһалларын көтүрэр, олохтоох дьаһалта акталарын дьайыытын тохтотор;
- Российскай Федерация государственнай органнарын уонна общественнай тэрилтэлэрин Саха Республикатын интэриэстэрин быһаччы таарыйар акталара республика Конституциятыгар уонна сокуоннарыгар сөп түбэһиилэрин туһyнaн түмүктээһини биэрэригэр республика Конституционнай суутугар этии киллэрэр; Российскай Федерация сокуону таһаарар уонна ситэриилээх органнарын уонна дуоһунастаах дьонун өттүттэн Саха Республикатын интэриэстэрин күөмчүлээһин үөскүүр түбэлтэтигэр Саха Республикатын Конституционнай суутун түмүктээһиннэрин учуоттаан, Саха Республикатын сиригэр-уотугар итинник акталар туттуллууларын тохтотор;
- Саха Республикатын гражданствотын боппуруостарын быһаарар;
-	государственнай наҕараадалары аныыр уонна бочуоттаах ааттары иҥэрэр;
- республиката эбэтэр кипи сорох түөлбэлэригэр, кэлин үрдүкү Сэбиэккэ үс күннээх болдьох иһинэн бигэргэттэрэн, ыксаллаах балаһыанньаны киллэрэр;
- Саха Республикатын аан дойдутааҕы уонна государстволар икки ардыларынааҕы дуогабарыгар кэпсэтиһиини ыытар, илии баттыыр, ратификацияламмыт дуогабар чэрчитин иһинэн сөбүлэһиилэри түһэрсиэн cөп;
- атын государстволарга уонна аан дойдутааҕы тэрилтэлэргэ, эргиэҥҥэ, онтон да атын бэрэстэбиитэллэри анаталыыр;
- Российскай Федерацияны кытта кэпсэтиһиигэ республика үрдүкү Сэбиэтин сөбүлэҥинэн Саха Республикатын боломуочуйалаах бэрэстэбиитэллэрин анаталыыр;
- Саха Республикатын сиригэр-уотугар байыаннай тэриллиилэри тарҕатан туруоруу туһунан быһаарыы ылынар, кинилэр сыҕарыйыыларын уонна үлэлэрин хонтуруоллуур, дуогабардаах эбэһээтэлистибэлэрин кэһиилэрин быһаарар;
- республика сиригэр-уотугар байыаннай уонна атын тэриллиилэр олохтонууларын бэрээдэгин быһаарар;
- республика государственнай суверенитетын кэһии чахчытын быһаарар уонна ылыллыбыт дьаһаллар тустарынан республика үрдүкү Сэбиэтигэр дакылааттыыр;
- Саха Республикатын Конституциятынан уонна сокуоннарынан көрүллүбүт атын боломуочуйалары толорор.
- Саха Республикатын үрдүкү Сэбиэтэ Саха Республикатын народнай депутаттарын бүттүүннэрин ахсааннарыттан баһыйар үгүстэрин куолаһынан Саха Республикатын Президениттэн Саха Республикатын үрдүкү Сэбиэтин сессиятыгар уочарата суох дакылааттыырын модьуйар бырааптаах.


71 ыстатыйа. 
Саха Республикатын Президенэ Саха Республикатын үрдүкү Сэбиэтин уонна народнай депутаттар олохтоох Сэбиэттэрин тарҕатан кэбиһэр эбэтэр үлэлэрин тохтотор бырааба суох.


72 ыстатыйа. 
Саха Республикатын Президент боломуочуйалара Саха Республикатын конституционнай тутулун уларытыыга туһаныллыа суохтаахтар.


73 ыстатыйа. 
Саха Республикатын Президенэ бэйэтин боломуочуйатын олоххо киллэриигэ ыйаахтары, дьаһаллары таһаарар уонна республика сиригэр-уотугар бүтүннүүтүгэр олору толорууну хааччыйар.


74 ыстатыйа. 
Саха Республикатын Президенэ Саха Республикатын Конституциятын уонна сокуоннарын кэһэр түбэлтэтигэр дуоһунаһыттан туоратыллыан сөп. 
Итинник быһаарыыны республика үрдүкү Сэбиэтэ, Саха Республикатын Конституционнай суутун түмүктээһинигэр олоҕуран, Саха Республикатын народнай депутаттарын бүттүүннэрин үс гыммыт иккитэ куоластааһынынан ылынар.


Президент республика уонна кини норуотун интэриэстэригэр туһаайыллыбыт үлэтэ киниэхэ буруй быһыытынан туруоруллуо суохтаах.


75 ыстатыйа. 
Президени кытта бииргэ биэс сылга болдьохтоон вице-президент талыллар. Вице-президент кандидатуратын республика Президенин поһугар кандидат быһаарар.


76 ыстатыйа. 
Саха Республикатын вице- президенэ:
- Президент Дьаһалтатын үлэтин сүрүннүүр;
- Президент Саха Республикатын үрдүкү Сэбиэтин уонна олохтоох салайыныы органнарын кытта сибээһин хааччыйар;
- республикаҕа дьыала туругун туһунан Президеҥҥэ иһитиннэриини хааччыйар;
- үп-экономика хонтуруолун органнарын бииргэ үлэлээһиннэрин тэрийэр;
- республика гражданнарын бырааптарын олоххо киллэриини хонтуруоллуур уонна Саха Республикатын үрдүкү Сэбиэтигэр сыллата отчуоту түһэрэр;
- Президент сорудаҕынан кини сорох эбээһинэстэрин толорор;
- Президент олорор дуоһунаһыттан барар түбэлтэтигэр, кини боломуочуйатын саҥа быыбардаммыт Президент дуоһунаһыгар киириэр диэри толорор.


77 ыстатыйа. 
Саха Республикатын вице- президенэ дуоһунаһыттан Президент курдук төрүтүнэн уонна бэрээдэгинэн туоратыллар.


78 ыстатыйа.
Саха Республикатын Президенэ уонна вице-президенэ сулууспаларын иһин төлөбүр ылаллар. 
Кинилэр тэрилтэлэртэн, учреждениелартан уонна биирдиилээн дьонтон ханнык да атын төлөбүрү ылыа суохтаахтар.


Президент уонна вице-президент дуоһунастарыгар олорор кэмнэригэр народнай депутат буолбаттар.


Президент, вице-президент тус бэйэлэрэ, үтүө ааттара тыытыллыбат, кинилэр анал туруктара сокуонунан быһаарыллар.


79 ыстатыйа. 
Саха Республикатын Министрдэрин Кабинета Саха Республикатын былааһын ситэриилээх уонна дьаһайар органа буолар. 
Министрдэр Кабинеттарын анал туруга сокуонунан быһаарыллар.


Правительство уураахтары, дьаһаллары уонна сокуон суолталаах атын акталары таһаарар.


80 ыстатыйа. 
Правительство дьаһайар кыаҕын иһинэн ылыныллыбыт акталара республика сиригэр-уотугар бүтүннүүтүгэр булгуччу толоруллуохтаах.


81 ыстатыйа. 
Саха Республикатын Министрдэрин Кабинета социальнай-экономическай политиканы ырытан oҥopop уонна олоххо киллэрэр, ол политика олоххо киириитин иһин эппиэтинэһи бүүс-бүтүннүү сүгэр.


Министрдэр Кабинеттара программаны олоххо киллэрии хаамыытын туһунан отчуоту сыллата эбэтэр үрдүкү Сэбиэт модьуйуутунан түһэрэр.


82 ыстатыйа. 
Республика үрдүкү Сэбиэтигэр итэҕэли ылбатах Министрдэр Кабинеттара былаастан барар.


Министрдэр Кабинеттарыгар итэҕэл туһунан боппуруоһу Саха Республикатын Президенэ уонна үрдүкү Сэбиэтэ киллэрэр бырааптаахтар.


83 ыстатыйа. 
Государственнай органнар уонна правительственнай тэрилтэлэр сулууспалаахтара сокуоҥҥа олоҕуран үлэлииллэр.


Правительственнай тэрилтэлэр күрэстэһиннэриигэ олоҕуран сүүмэрдэнэр эппиэттээх дуоһунастарын кэрискэлэрин премьер- министр оҥорор.


Саха Республикатын олохтоох салайыныыта


84 ыстатыйа. 
Саха Республикатын олохтоох салайыныыта - экономическай-социальнай, культурнай, экологическай уонна территориальнай суолталаах атын да боппуруостары бэйэ быһаарыныытыгар анаммыт гражданнар үлэлэрин, дьон-сэргэ интэриэһигэр, кини омук быһыытынан уонна да атын уратыларыгар олоҕуран тэрийии тиһигэ.


85 ыстатыйа. 
Олохтоох салайыныы, олохтоох государственнай былаас итиэннэ салалта, түөлбэ сиргэ общественнай салайыныы органнарын, дьон-сэргэ баҕатын этиитин араас көрүҥнэрин нөҥүө дьон-сэргэ олоххо киллэрэр (түмсүүлэр, мунньахтар, референдумнар).


Республикаҕа бас бэринэр куораттарга народнай депутаттар куораттааҕы Сэбиэттэрэ уонна мэриялара, оройуоннарга (улуустарга), opoйyoҥҥa бас бэринэр куораттарга, бөһүөлэктэргэ, нэһилиэктэргэ, сэлиэнньэлэргэ народнай депутаттар Сэбиэттэрэ уонна олохтоох дьаһалта тэриллэллэр. 
Хотугу сир aҕыйах ахсааннаах норуоттара төбүрүөннээн олорор сирдэргэр көс Сэбиэттэр (aҕa уустарын общиналара) тэриллиэхтэрин сөп. 
Народнай депутаттары, мэрдэри, олохтоох дьаһалта баһылыктарын норуот талар.


86 ыстатыйа. 
Олохтоох салайыныы органнарын тэрийии уонна кинилэр үлэлэрэ олоххо киллэриллэр:
- гражданнар бэйэни салайыныыга бырааптарын олоххо киллэриинэн;
- народнай депутаттар Сэбиэттэригэр уонна салалта органнарыгар тус бэйэлэрин кыахтарын иһинэн экономическай уонна үп- харчы өттүнэн бэйэни дьаһаныыны биэриинэн;
- олохтоох дьаһалта народнай депутаттар Сэбиэттэригэр отчуоттааһынынан;
- олохтоох былаас бэрэстэбиитэллээх органнара олохтоох салайыныыга сүрүн сүһүөҕүнэн буолалларын билиһиннэрии;
- олохтоох сир уонна государство интэриэстэрин дьүөрэлээһининэн;
- олохтоох салайыныы уонна дьон-сэргэ, олохтоох салайыныы итиэннэ государство органнара хардарыта эппиэтинэстээх буолууларынан.


87 ыстатыйа. 
Олохтоох салайыныы органнара Саха Республикатын Конституциятынан, сокуоннарынан уонна республика атын акталарынан салайтараллар.


Саха Республикатын сокуоннара олохтоох салайыныы араас таһымнарын дьаһайар кыахтарын уонна экономическай төрүттэрин быһаараллар, олохтоох бэрэстэбиитэллээх уонна ситэриилээх былаас толорор үлэлэрин итиэннэ бырааптарын арааран биэрэллэр.


88 ыстатыйа. 
Олохтоох салайыныы экономическай төрүтүнэн коммуналънай бас билии, олохтоох хаһаайыстыба, олохтоох үбү- харчыны үөскэтии, ону тэҥэ сири, ууну, ойууру баһылааһын буолаллар.


89 ыстатыйа.
Юридическай сирэйдэр уонна биирдиилээн дьоннор олохтоох хаһаайыстыбаҕа оҥорбут хоромньуларын иһин салайыныы олохтоох органнарын иннилэригэр сокуонунан көрүллүбүт бэрээдэгинэн материальнай уонна атын эппиэтинэһи сүгэллэр.


Гражданнар олохтоох салайыныы органнарын, кинилэр дуоһунастаах дьоннорун быһаарыыларын уонна дьайыыларын суукка үҥсэн ааһыныахтарып cөп.


90 ыстатыйа. 
Олохтоох былаас уонна салайыныы opгaннара:
- дьон-сэргэ туһугар коммуналънай баайы-дуолу баһылыыллар, туһаналлар уонна дьаһайаллар;
- социальнай-культурнай уонна олорор дьиэлэри тутууну, доруобуйа харыстабылын, норуот үөрэҕэриитин сайыннарыыны, сынньалаҥы тэрийиини, олоҕу-дьаһаҕы хааччыйыыны, коммунальнай хаһаайыстыбаны салайаллар, история уонна культура өйдөбүнньктэрин харыстааһыны хааччыйаллар;
- кинилэргэ бас бэринэр органнары, предприятиелары, тэрилтэлэри, учреждениелары уонна фондалары салайаллар;
- айылҕа олохтоох баайын-дуолун туһаныы, айылҕа харыстабылын уонна тулалыыр эйгэни харыстааһын боппуруостарын быһаараллар, сүрүннүүллэр уонна хонтуруоллууллар; сири, бултуур сирдэри табыгастаахтык түҥэтиини, ордук көдьүүстээхтик туһaныыны  хааччыйаллар;
- республика сокуоннара туттуллууларын уонна толоруллууларын, общественнaһы уонна государственнай бэрээдэк харыстабылын хааччыйаллар, Саха Республикатын, ону тэҥэ республика сиригэр-уотугар туттуллар Российскай Федерация сокуоннарын олоххо киириилэрин хонтуруоллууллар;
- государственнай салалта органнарын, атын сирдэри, предприятиелары, тэрилтэлэри учреждениелары уонна гражданнары кытта экономическай итиэннэ нолуок сыһыаннаһыыларын олохтууллар; бас билии уонна хаһаайыннааһын араас көрүҥнэрэ сайдалларын хааччыйаллар; туһанааччы быраабын уонна интэриэһин көмүскэлин олохтууллар;
- гражданнар бырааптара олоххо киириитин уонна көмүскэлин, кинилэр тус бэйэлэрэ, үтүө ааттара, дьиэлэрэ-уоттара уонна бас билиилэрэ тыытыллыбат буолууларын хааччыйаллар;
- сокуонунан олохтоммут бэрээдэгинэн олохтоох референдумнары ыыталлар.


91 ыстатыйа. 
Народнай депутаттар олохтоох Сэбиэттэрэ Саха Республикатын сокуоннарынан быһаарыллыбыт боломуочуйаларын иһинэн сокуон суолталаах уонна ону тэҥэ биирдиилээн чопчу быһаарыылары ылыналлар.


Народнай депутаттар олохтоох Сэбиэттэрин быһаарыыларын кинилэр сирдэригэр- уоттарыгар баар предприятиелар, учреждениелар уонна тэрилтэлэр, дуоһунастаах дьон, гражданнар, ону тэҥэ гражданствота суох дьоннор, атын дойду гражданнара толороллоро булгуччулаах.


92 ыстатыйа. 
Народнай депутаттар олохтоох Сэбиэттэрэ олохтоох салайыныы алын сүһүөх органнарын акталарын, олор Саха Республикатын сокуоннарыгар сөп түбэспэт түбэлтэлэригэр, көтүрэр бырааптаахтар.


93 ыстатыйа. 
Народнай депутаттар олохтоох Сэбиэттэрэ сокуонунан олохтоммут бэрээдэгинэн олохтоох дьаһалта баһылыгар итэҕэйбэт буолууну биллэрэр бырааптаахтар.



94 ыстатыйа. 
Олохтоох дьаһалта дьаһайар кыаҕын иһинэн быһаарыылары ылынар уонна дьаһаллары таһаарар, олору бу сиргэ- уокка баар бары предприятиелар, учреждениелар уонна тэрилтэлэр, дуоһунастаах дьон, гражданнар ону тэҥэ гражданствота суох дьон итиэннэ атын дойду гражданнара булгуччу толоруохтаахтар.


Олохтоох дьаһалта алын сүһүөх дьаһалта быһаарыыларын уонна дьаһалларын, өскөтүн олор алын cүһүөx дьаһалта боломуочуйатын таһыгар тахсар буоллахтарына, көтүрэр бырааптаах.


95 ыстатыйа. 
Олохтоох салайыныы органнарын дуогабардары, олор истэригэр сокуон суолталаахтары түһэрсиигэ бырааптара, Саха Республикатын сокуоннарынан быһаарыллаллар.

96 ыстатыйа. 
Олохтоох дьаһалта аппарата Саха Республикатын гражданнарыттан күрэстэһиннэриигэ уонна хардарыта сөбүлэһиигэ олoҕуран тэриллэр.


97 ыстатыйа. 
Олохтоох салалта органнарын Саха Республикатын правительствота хонтуруоллааһына сокуон чэрчитин иһинэн көҥүллэнэр.


Саха Республикатыгар суут былааһа, сокуоннас уонна сиэрдээх бэрээдэк харыстабыла


98 ыстатыйа. 
Саха Республикатын суутун былааһа республика конституционнай тутулун, гражданнар бырааптарын уонна көҥүллэрин, юридическай сирэйдэр бырааптарын, интэриэстэрин көмүскүүр аналлаах. Республикаҕа суут былааһа сууттарга бэриллэр.


Сууттар бэйэлэрин бас билинэллэр уонна сокуоннары таһаарар итиэннэ ситэриилээх былаастартан тутулуга суох үлэлииллэр.


Суут былааһа конституционнай гражданскай, холуобунай уонна административнай дьыалалары көрүү быһыытынан олоххо киллэриллэр. 
Суһал сууттары тэрийии көҥүллэммэт.


Көс Сэбиэттэр тэриллибит Хотугу сир аҕыйах ахсааннаах норуоттара төбүрүөннээн олорор сирдэригэр, кырдьыктаах дьүүлү олоххо киллэрии атын көрүҥнэрэ көҥүллэнэр, ол бэрээдэгин Республика ылыммыт сокуоннара олохтууллар.


99 ыстатыйа. 
Республика суутун иһигэр киирэллэр: Саха Республикатын Коиституционнай суута, Саха Республикатын үрдүкү суута, Саха Республикатын үрдүкү арбитражнай суута, куораттардааҕы уонна оройуоннардааҕы сууттар.


Сууттар тэриллиилэрэ уонна үлэлэрин бэрээдэгэ республика Конституциятынан уонна сокуоннарынан быһаарыллар.


100  ыстатыйа. 
Саха республикатын Конституционнай суута - республика конституционнай тутулун көмүскээһиҥҥэ суут былааһын саамай үрдүкү органа.


Саха Республикатын Конституционнай суута 7 судьуйалаах. 
Конституционнай суут Председателин Конституционнай суут чилиэннэрэ биэс сылга болдьохтоон талаллар.


101 ыстатыйа. 
Саха Республикатын Конституционнай суута республика конституционнай тутулун көмүскэлин туһугар:
- Саха Республикатын Конституциятын нуормаларын тойоннуур;
- Саха Республикатын үрдүкү Сэбиэтин акталара (Саха Республикатын Конституциятын уларытар сокуоннарыттан уратылара), олохтоох салайыныы органнарын акталара Конституцияҕа сөп түбэһиилэрин бэрэбиэркэлиир;
- республика Президенэ, республика Министрдэрин Кабинетын акталара Конституцияҕа сөп түбэһиилэрин, ону тэҥэ сокуону туттуу практиката Конституцияҕа сөп түбэһиилэрин бэрэбиэркэлиир уонна итилэргэ туһааннаах акталары ылынар; 
- Саха Республикатын Федерация иһинээҕи уонна атын дойдулары кытта дуогабардара, ону тэҥэ Российскай Федерация; түһэрсибит Саха Республикатын сиригэр- уотугар туттуллар атын дойдулары кытта дуогабардара Конституцияҕа сөп түбэһиилэрин туһунан түмүктээһини oҥopop; 
 - Российскай Федерация сокуоннара уонна атын сокуон көрдөбүллээх акталара Федеративнай дуогабарга уонна Российскай Федерация Конституциятыгар сөп түбэһиилэрин туһунан түмүктээһини oҥopop; 
 - Российскай Федерация государственнай былааһын уонна салалтатын органнара Саха республикатын государство быһыытынан суверенитетын кэһиилэрин майгытын туһунан түмүктээһини киллэрэр;
- Саха Республикатын уонна Российскай Федерация икки ардыларыгар конституционнай-правовой мөккүөрдэри быһаарыыга кыттыыны ылар;
 - политическай партиялар уонна кинилэр дьайыылара Конституцияҕа сөп түбэһиилэрин туһунан, былаас уонна салалта государственнай органнарын, олохтоох салайыныы органнарын дуоһунастаах дьоннорун, судьуйалар дуоһунастарыттан туоратыллалларыгар төрүттэр баалларын туһунан түмүктээһини оҥорор.


102  ыстатыйа. 
Республика Конституционнай суута бэйэтин көрүүтүгэр бэриллибит боппуруостарга бары быһаарыылара уонна түмүктээһиннэрэ бүтэһиктээхтэр, иһитиннэриллибит кэмнэриттэн ыла күүстэригэр киирэллэр Саха Республикатын сиригэр-уотугар бүтүннүүтүгэр булгуччулаахтар.


Конституционнай суут тэрээһинин уонна үлэтин бэрээдэгэ Саха Республикатын Сокуонунан быһаарыллар.


10З ыстатыйа. 
Саха Республикатын үрдүкү суута - гражданскай, холуобунай уонна административнай дьыалалары көрүү быһыытынан олоххо киллэриллэр суут былааһын үрдүкү органа.


¥рдүкү суут куораттааҕы, оройуоннааҕы сууттар дьүүллүүр үлэлэригэр надзору олохтоох народнай сууттар Саха Республикатын гражданнарыттан судьуйалары уонна народнай сэтээтэллэри талыыга олоҕуран тэриллэллэр.


Куораттааҕы уонна оройуоннааҕы сууттар итиэннэ республика үрдүкү суутун народнай сэтээтэллэрэ гражданнар олорор эбэтэр үлэлиир сирдэринэн мунньахтарыгар биэс сыл болдьоххо аһаҕас куоластааһынынан талыллаллар.


104 ыстатыйа. 
Саха Республикатын үрдүкү арбитражнай суута предпринимательскай уонна хаһаайыстыбаннай үлэҕэ-хамнаска үөскүүр гражданскай сокуонунан сыһыаннаһыыларыттан эбэтэр салалта эйгэтигэр сокуонунан сыһыаннаһыылартан тахсар мөккүөрдэри быһаарыыга суут былааһын олохтуур.


105 ыстатыйа. 
Республика гражданнара судьуйаларынан уонна народнай сэтээтэллэринэн, общественнай көмүскээччилэринэн уонна буруйдааччыларынаи, ону тэҥэ бу Конституция 98 ыстатыйатын бэһис чааһыгар суруллубут түбэлтэлэргэ талыллан, кырдьыктаах дьүүлү ыытыыга кыттыыны ылаллар.


106 ыстатыйа. 
Бары сууттар судьуйалара солбуллубаттар. 
Судьуйалар, сокуонунан олохтоммут саастарын туоллахтарына, тус бэйэлэрин бааларынан, суут буруйдуур бириигэбэринэн боломуочуйалара тохтотуллаллар.


Судьуйалар биир кэмҥэ государственнай былаас эбэтэр салалта органнарын састаабыгар сылдьыа, народнай депутатынан буолуо, политическай партияларга киириэ, предпринимательскай үлэнэн-хамнаһынан дьарыктаныа итиэннэ, научнай-преподавателлиир уонна да атын айар үлэттэн ураты, ханнык да төлөбүрдээх дуоһунаһы ылыа суохтаахтар.


107 ыстатыйа. 
Судьуйалар тутулуга суохтар уонна сокуоҥҥа эрэ бас бэринэллэр. 
Конституционнай суут судьуйалара Саха республикатын Конституциятыгар эрэ бас бэринэллэр.


Судьуйалар тыытыллыбат буолууларын сокуон мэктиэлиир.


Чопчу дьыаланы көрүүгэ, өскөтүн суут туттуохтаах сокуонун нуормата Республика Конституциятын утарар диэн аахтаҕына, дьыаланы көрүүнү тохтотор уонна Саха Республикатын Конституционнай суутугар сокуон бу нуормата Конституцияҕа сөп түбэһиитин бэрэбиэркэлиир туһунан суругунан этии киллэрэр.


108 ыстатыйа. 
Дьыалалары көрүү бары сууттарга аһаҕастык ыытыллар. 
Дьыаланы сабыылаах мунньахха истии сокуонунан олохтоммут түбэлтэлэргэ эрэ көҥүллэнэр. 
Дьыаланы көрүү саха тылынан уонна нуучча тылынан ыытыллар. 
Дьыаланы көрүү ыытыллар тылын билбэт дьыалаҕа кыттар дьоҥҥо суукка төрөөбүт тылларынан кыттар бырааптара хааччыллар.


Дьыаланы көрүү күрэстэһии принцибигэр олоҕуран ыытыллар. 
Идэтийбит юридическай көмөҕө быраап дьыаланы көрүү ханнык баҕарар кэрдииһигэр билиниллэр.


Бастакы сүһүөх суукка гражданскай уонна холуобунай дьыалалар судьуйа уонна народнай сэтээтэллэр састааптаах коллегиальнайдык көрүллэллэр. 
Народнай суут аҥардас идэтийбит судьуйалардаах састааба кини көрүүтүгэр сокуонунан бэриллибит дьыалалары көрөр.


£лөрөргө ууруу эбэтэр уон сылтан ордук болдьоххо үбү быһыы сокуонунан көрүллэр дьыалаларыгар сууттанааччы буруйдааҕын туһунан боппуруос присяжнайдар сууттарынан - народнай сэтээтэллэр кэҥэтиллибит коллегияларынан сокуонунан олохтоммут бэрээдэгинэн быһаарыллыан сөп.


109 ыстатыйа. 
Адвокатура гражданнар, предприятиелар, холбоһуктар, тэрилтэлэр бырааптарын уонна сокуонунан араҥаччыланар интэриэстэрин көмүскүүргэ анаан тэриллибит уонна үлэлиир бэйэтин салайынар тэрилтэнэн буолар.


Адвокатура үлэтин тэрийии уонна үлэтин бэрээдэгэ Саха Республикатын сокуоннарынан быһаарыллаллар. Чааһынай юридическай практиканан дьарыктаныы бэрээдэгэ Саха республикатын сокуоннарынан сүрүннэнэр.


110 ыстатыйа. 
Саха Республикатын прокурора уонна киниэхэ бас бэринэр прокурордар надзору олохтууллар:
- олохтоох бэрэстэбиитэллээх органнар, ситэриилээх былаас, салалта уонна хонтуруол органнара, юридическай сирэйдэр, общественнай холбоһуктар, дуоһунастаах дьон сокуону тутуһууларыгар, ону тэҥэ кинилэр таһаарар правовой акталара сокуоҥҥа сөп түбэһиилэригэр;
- суһал-ирдиир үлэни, бастакы чинчийиини уонна барыллааһын силиэстийэни ыытар органнар coкуoнy тутуһууларыгар;
- тутуллубут дьон сытар сирдэригэр, быстах кэмҥэ сытар хаайыыларга, суутунан анаммыт накаастабыл миэрэтин уонна атын кыһалаҥ миэрэни толорууга сокуону тутуһууга;
- байыаннай салалта органнара, байыаннай чаастар уонна учреждениелар сокуоннары тутуһууларыгар.
Прокурордар сууттар дьыаланы көрүүлэригэр кытталлар. Холуобунай-процессуальнай сокуонунан көрүллүбүт түбэлтэлэргэ прокурор буруйу оҥорууну силиэстийэлиир.
Саха Республикатын прокурорун Саха Республикатын үрдүкү Сэбиэтин сөбүлэҥинэн Российскай Федерация Генеральнай прокурора дуоһунаһыгар аныыр.
Прокуратура органнарын үлэлэрин тэрээһинэ уонна бэрээдэгэ Российскай Федерация сокуоннарынан быһаарыллар.


Саха Республикатыгар быыбардыыр тиһик


111 ыстатыйа. 
Саха Республикатын народнай депутаттара, куораттааҕы, оройуоннааҕы, бөһүөлэктээҕи, сельскэй, нэһилиэктээҕи, көс Сэбиэттэр народнай депутаттара, куораттар мэрдэрэ, олохтоох дьаһалта баһылыктара биэс сыллаах болдьоххо талыллаллар.


112  ыстатыйа. 
Быыбардар бары бүттүүн уонна быһаччы быыбардыыр быраапка уонна тэҥ бэрэстэбиитэллээх буолууга олоҕуран, кандидаттары көҥүл туруоруунан уонна кистэлэҥ куоластааһынынан биирдии мандаттаах быыбардыыр уокуруктарынан ыытыллаллар.


Хотугу сир аҕыйах ахсааннаах норуоттара төбүрүөннээн олорор сирдэригэр быыбардыыр уокуруктар aҕыйax быыбардааччылаах тэриллиэхтэрин сөп.


Республика гражданина, өскөтүн кини республика сиригэр-уотугар биэс сылтан итэҕэһэ суох кэмэ олорбут буоллаҕына, үрдүкү Сэбиэккэ, олохтоох Сэбиэккэ, мэринэн, олохтоох дьаһалта баһылыгынан талыллар бырааптаах.


Республика 18 саастарын туолбут гражданнара быыбардыыр бырааптаахтар.


113 ыстатыйа. 
Сокуоннай кыахтара суоҕа суутунан быһаарыллыбыт гражданнар, суут күүһүгэр киирбит буруйдуур бириигэбэринэн көҥүллэрэ быстыбыт дьон быыбардамматтар уонна быыбарга кыттыбаттар.


114 ыстатыйа. 
Народнай депутаттар, мэрдэр уонна олохтоох дьаһалта баһылыктарын быыбардарын ыытыы, ону тэҥэ народнай депутаттар Сэбиэттэрин үлэтин бэрээдэгэ Саха Республикатын сокуонунан быһаарыллар.


115 ыстатыйа. 
Народнай депутаттар норуот боломуочуйалаах бэрэстэбиитэллэрэ буолаллар.


Республика гражданина народнай депутаттар икки Сэбиэттэриттэн ордукка депутат буолуон сатаммат.


Олохтоох дьаһалта баһылыктара, куораттар мэрдэрэ, олохтоох дьаһалта отделларын уонна управлениеларын салайааччылара, Министрдэр Кабинеттарын чилиэннэрэ, министерстволар салайааччылара, премьер-министртэн уратылара, туһааннаах таһымнаах Сэбиэттэр народнай депутаттара куолуосхтаахтар.


116 ыстатыйа. 
Общественнай тэрилтэлэ уонна атын да холбоһуктар быһаарыылара народнай депутаттарга, мэрдэргэ, олохтоох дьаһалта баһылыктарыгар, Саха Республикатын Президенигэр булгуччулаах буолбатахтар.


Саха Республикатын экономическай төрүттэрэ


117 ыстатыйа. 
Саха Республикатын экономическай төрүтүнэн государственнай, коллективнай, чааһынай уонна кыттыгас бас билиилэр итиэннэ хаһаайыннааһын араас көрүҥнэрэ буолаллар.


Бас билээччилэр сокуон иннигэр тэҥнэр уонна тэҥ правовой көмүскэлинэн туһаналлар.


Бас билии көрүҥнэрин анал туруга, олор үөскүүр уонна туһаныллар усулуобуйалара итиэннэ бэрээдэктэрэ сокуоннарынан олохтонор.


Бас билии объектарын уонна хаһаайыстыбаннай үлэ чопчу көрүҥнэригэр Саха Республикатын бырааба сокуонунан олохтонуон сөп.


Сокуон республика ураты экономическай бырааптардааҕын уонна модьуйуулардааҕын билиниэн сөп.


118 ыстатыйа. 
Бас билии бырааба тыытыллыбат. 
Гражданнар уонна кинилэр түмсүүлэрин баайдарын-дуолларын күһэйэн тутан ылыы сокуонунан олохтоммут бэрээдэгинэн, урутаан уонна сиэрдээхтик толуйан туран, общественнай өттүнэн хайаан да наадалаах диэн матыыбынан көҥүллэнэр.


Бас билиини нэһилиэстибэҕэ ылыы ис хоһооно уонна чэрчилэрэ сокуонунан олохтонор.


119 ыстатыйа. 
Сир аннын баайдара биирдиилээн гражданнар уонна кинилэр түмсүүлэрин бас билиилэринэн буолуо суохтаах. 
Гражданнар олохторун тухары баһылыыр, нэһилиэстибэ быһыытынан биэрэр эбэтэр тыа хаһаайыстыбатынан уонна предпринимателлээһининэн дьарыктанарга туһанар сир учаастактаах буолар бырааптаахтар.


120 ыстатыйа. 
Айылҕаны табыгастаахтык туһанар уонна экономика сайдыытын хааччыйар туһуттан олохтоох айылҕа баайыгар лицензиялары уонна квоталары республика ис наадыйыыларыгар туһаныыга олохтоох салайыныы органнара, оттон республика тас өттүгэр бородууксуйаны биэриигэ Саха Республикатын Министрдэрин Кабинета олохтууллар.


121 ыстатыйа. 
Республика үлэлиир дьоҕурдаах дьонун-сэргэтин дохуоттарын сүрүн төрүттэринэн көҥүл үлэ уонна бас билии буолаллар. 
Предпринимателлээһин көҥүлэ сокуонунан билиниллэр уонна араҥаччыланар.


122 ыстатыйа. 
Хаһаайынныыр субъектар монополияламматах рынок уонна көнө суобастаах күрэстэһии усулуобуйаларыгар үлэлэрин бэйэлэрин көрүүлэринэн тэрийэллэр уонна ол түмүктэрин иһин эппиэтинэс сүгэллэр.


123 ыстатыйа. 
Бас билии ханнык баарар көрүҥүн предприятиелара, үлэ сокуоннарыгар сөп түбэһиннэрэн үлэһиттэри наймылаһар бырааптаахтар.


124 ыстатыйа. 
Предприятиелар уонна тэрилтэлэр тас экономическай үлэни бэйэлэрин көрүүлэринэн ыытар бырааптаахтар.


125 ыстатыйа. 
Республика сиригэр-уотугар баар уонна үлэлиир, бас билии көрүҥнэриттэн итиэннэ бас бэриниилэриттэн тутулуга суох, предприятиелар уонна тэрилтэлэр нолуоктары сокуонунан олохтоммут бэрээдэгинэн киллэрэллэр.


126 ыстатыйа. 
Общество интэриэстэрин туһугар государство экономиката сабыдыаллааһына хаһаайыстыбаннай үлэни сокуонунан сүрүннээһининэн, үп-харчы уонна нолуок политикатын итиэннэ государственнай предприятиелар экономическай үлэлэрин нөҥүө олоххо киллэриллэр. 
Предприятиеларга дуогабар көҥүл буолуута мэктиэлэнэр.


127 ыстатыйа. 
Республика үбүн-харчытын бэйэтин көрүүтүнэн дьаһаныыга нолуоктар, булгуччулаах төлөбүрдэр, ол иһигэр айылҕа баайдарын иһин ылыллар төлөбүр, хомуурдар уонна түһээннэр, государственнай баайтан-дуолтан ылыллар дохуот, итини тэҥэ атын да үп киириилэрин суотугар үөскүүр республикатааҕы уонна олохтоох бюджеттар тиһиктэринэн хааччыллар.


128 ыстатыйа. 
Саха Республикатын народнай депутаттарын бары таһымнаах Сэбиэттэрэ үрдүкү органнар орооһуулара суох бюджеттарын бэйэлэрин көрүүлэринэн оҥостоллор, бигэргэтэллэр уонна толороллор.


129 ыстатыйа. 
Правительство Республикатааҕы бары государственнай ороскуоттары республика бюджетын суотугар үбүлүүр.


130 ыстатыйа. 
Саха Республикатын бюджета отчуоттуур сыл саҕаланыан иннинэ сокуонунан бигэргэтиллэр. 
Республика үрдүкү Сэбиэтэ олоххо киллэриллиитэ бюджеттан эбии ороскуоттары модьуйар сокуону, ол ороскуоттары сабар ньымалары быһааран эрэ баран, ылынар бырааптаах.


131 ыстатыйа. 
Саха Республикатын Российскай Федерация бюджетыгар киллэрэр усунуостарын республика үрдүкү Сэбиэтэ быһаарар.


132 ыстатыйа. 
Саха Республикатын нолуокка сокуоннара тутуһуллууларын государственнай нолуок инспекцията хонтуруоллуур. 
Республика государственнай нолуокка инспекцията Саха Республикатын үрдүкү Сэбиэтип иннигэр эппиэттиир.


133 ыстатыйа. 
Республика баанын тиһигин төрүтүнэн Саха Республикатын Национальнай баана уонна коммерческай бааннар буолаллар.


Саха Республикатын Национальнай баана бааннар үлэлэрин сүрүннүүр, кредит-харчы уонна да атын операциялары толорор.


134 ыстатыйа. 
Республика валютатын фондата алмааһы, кыһыл көмүһү, бородууксуйа атын көрүҥнэрин атыылааһын, итини тэҥэ үбү араас ааҕан биэриилэр, ол иһигэр сир баайдарын кыайан чөлүгэр түһэриллибэт көрүҥнэрин туһаныыга олохтонор нолуок суоттарыгар үөскүүр.


Республиката алмаас фондата, кыһыл көмүс саппааһа уонна аналлаах үп фондалара тэриллэллэр.


135 ыстатыйа. 
Республика, бэйэтин боломуочуйаларыгар тирэҕирэн, атын государстволары, кинилэр субъектарын уонна сирдэрин-уоттарын кытта сибээстэһиилэри олохтуур.


136 ыстатыйа. 
Былаас уонна салалта ханнык да федеральнай органа, биитэр атын да государственнай тэриллии киниэхэ бэриллибит боломуочуйаларын тас өттүнэн республика аатыттан дуогабардары уонна сөбүлэһиилэри түһэрсиэ суохтаах.


137 ыстатыйа. 
Республика сиригэр-уотугар баар бары предприятиелар уонна тэрилтэлэр тас экономическай үлэлэрэ Республика сокуоннарынан сүрүннэнэр.


138 ыстатыйа. 
Республика кыраныысса таһынааҕы дойдулары кытта экономическай, эргиэн, культурнай уонна да атын быһаччы сыһыаннаһыылары бэйэтин көрүүтүнэн олохтуур.


139 ыстатыйа. 
Республика экономическай, культурнай уонна да атын хайысхалаах регионнардааҕы, аан дойдутааҕы тэриллиилэргэ чилиэн буолуутун туһунан боппуруостары бэйэтин көрүүтүнэн быһаарар.


140 ыстатыйа. 
Саха Республиката бэйэтэ Государственнай дьаралыктаах, былаахтаах уонна өрөгөй ырыалаах.


Саха Республикатын Государственнай дьаралыгынан төгүрүк күн - куйах кыһатыгар сэттэ ромб курдук кристаллыы көрүҥнээх фигуралардаах үгэс буолбут национальнай киэргэлинэн итиэннэ "Республика Саха (Якутия)" уонна "Саха Республиката" диэн суруктарынан тулаламмыт төгүрүмтэ буолар, ол ортотугар Лена өрүс тааска уруһуйдарыттан ылыллыбыт знамялаах былыргы аттаах киһи ойууламмыт.


Саха Республикатын Государственнай дьаралыгын өҥнөөx ойуутугар күн - үpүҥ көмүстүү, аттаах киһи - xapaҥa кыһыл, тулалааһына - сырдык coҕуc халлаан күөҕэ, киэргэлэ уонна суруктара - мaҥaн өҥнөөхтөp.


Саха Республикатын Государственнай былааҕа түөрт араас кэтиттээх, туһааннааҕынан халлаан күөҕэ, үpүҥ, кыһыл уонна от күөх өҥнөөx сытыары балаһалартан турар көнө муннуктаах тaҥac. 
Былаах кэтитигэр балаһалар кэтиттэрин тэнэбилэ: халлаан күөҕэ балаhа - былаах кэтитин 3/4, үрүҥ балаһа - 1/16, кыһыл балаһа - 1/16, от күөҕэ балаһа -1/8 ылар.


Халлаан күөҕэ өҥнөөх балаһа ортотугар маҥан төгүрүк баар. 
Төгүрүк диаметра бы- лаах кэтитин 2/5 ылар. 
Былаах кэтитин тэҥнэбилэ кини уһунугар — 1/2.


141 ыстатыйа. 
Саха Республикатын киин куоратынан Дьокуускай куорат буолар.


142 ыстатыйа. 
Саха Республикатын Ypдүкү Сэбиэтэ ылыммыт бу Конституцията официальнайдык бэчээккэ таһаарыллыбытын нөҥүө күнүттэн ыла күүһүгэр киирэр.


143 ыстатыйа. 
Конституцияҕа уларытыылар уонна эбиилэр Саха Республикатын үрдүкү Сэбиэтин народнай депутаттар бүттүүннэрин үс гыммыт иккититтэн итэҕэһэ суохтара куоластаабыт быһаарыытынан ылыныллаллар.


144 ыстатыйа. 
Конституцияҕа уларытыылар уонна эбиилэр тустарынан этиилэри сокуону таһаарыыга көҕүлүүр бырааптаах субъектар киллэрэллэр. 
Этиилэри киллэрии бэрээдэгэ сокуонунан олохтонор.


1	ыстатыйа. 
Ситэриилээх былаас уонна олохтоох салайыныы структуралара Конституция күүһүгэр киирбититтэн ыла биир сыл устатыгар Конституция балаһыанньаларыгар сөп түбэһиннэриллэллэр.


2	ыстатыйа. 
Саха Республикатын үрдүкү Сэбиэтин быыбарын туһунан Конституция балаһыанньалара республика народнай депутаттарын кэлэр быыбарыттан ыла күүһүгэр киирэллэр.


3	ыстатыйа. 
Быыбар тиһигин туһунан түһүмэх нуормалара Саха Республикатын үрдүкү Сэбиэтин уонна олохтоох Сэбиэттэр народнай депутаттарын, oнy тэҥэ Саха Республикатын Президенин, мэрдэрин итиэннэ олохтоох дьаһалталар баһылыктарын быыбардарын ыытыыга олоххо киирэллэр.


1 ыстатыйа. 
Саха Республикатын Конституцията (Төрүт Сокуона) күүһүгэр киирбит күнүттэн кэлин кэмҥэ киллэриллибит уларытыылардаах Саха АССР 1978 сыллааҕы Конституцията (Төрүт Сокуона) күүһүн сүтэрэр.


2	ыстатыйа. 
Конституция суут систематын туһунан балаһыанньалара Российскай Федерацияҕа суут реформата олоххо киллэриллэн истэҕин аайы күүстэригэр киирэллэр.


3	ыстатыйа. 
Российскай Федерация олохтообут бырааһынньык күннэригэр эбии муус устар 27 күнүн - Саха Республикатын күнүн, бэс ыйын 21 күнүн - "Ыһыах" национальнай бырааһынньык күнүн бырааһынньык күннэринэн ааҕарга.


4	ыстатыйа. 
Саха тыла государственнай тыл быһыытынан сайдан истэҕин аайы Конституция туһааннаах тексигэр Саха Республикатын үрдүкү Сэбиэтэ бигэргэтэр терминологическай уонна стилистической уларытыылара киллэриллиэхтэрин сөп.


5	ыстатыйа. 
Саха Республикатын Конституцията (Төрүт Сокуона) күүһүгэр киирдэҕинэ Саха Республикатын сокуоннара, уураахтара уонна атын да акталара икки государственнай тылынан — нууччалыы уонна сахалыы тылларынан бэлэмнэниллэллэр, ылыныллаллар, олору ылыныы кэнниттэн тэҥ юридическай күүстэнэллэр.


6 ыстатыйа. 
Саха Республикатын Конституцията (Төрүт Сокуона) күүһүгэр киириэҕиттэн "Саха ССР государственнай статуһун туһунан" Саха ССР Сокуона күүһүн сүтэрбитинэн aaҕapгa.

Саха Республикатын ¥рдүкү Сэбиэтин Председателэ	К.ИВАНОВ.
Дьокуускай к., 1992 сыл муус устар 25 күнэ.




Саха Республикатын үрдүкү Сэбиэтин уурааҕа


1. "Саха Республикатын Конституциятын (Төрүт Сокуонун) олоххо киллэрии бэрээдэгин туһунан" Саха Республикатын Сокуонун ылынарга.


2. Саха Республикатын Конституциятын нууччалыы уонна сахалыы текстэрэ биирдэр уонна тэҥ юридическай күүстээхтэр.


3. Саха Республикатын Государственнай дьаралыгын уонна былааҕын туһунан Саха Республикатын Сокуона ылыныллыар диэри; билиҥҥи Государственнай дьаралык уонна былаах туттуллалларын олохтуурга;


4. "Саха Республикатын Конституциятын (Төрүт Сокуонун) олоххо киллэрии бэрээдэгин туһунан" Саха Республикатын Сокуона Саха Республикатын Конституцията (Төрүт Сокуона) официальнайдык бэчээккэ тахсыбытын нөҥүө күнүттэн күүһүгэр киирэр.


Саха Республикатын үрдүкү Сэбиэтин Председателэ	К.ИВАНОВ. 
Дьокуускай к. 1992 сыл муус устар 25 күнэ.	:


Аан тыл — преамбула 
Анал сурук — послание 
Анал турук — статус
Аҥардастыы баһылааһын - монополизация
Араҥаччылыыр - охраняется (законом)
Барыл — проект
Бас билии — собственность
Баһыйар суолталаах — верховенство
Баһылык — глава
Баһылыыр — владеет
Былаастан эбэтэр дуоһунастан барыы - отставка
Бэйэ баһын билинии бырааба — право на самоопределение 
Государство дьаралыга - государственный герб 
Государство өрөгөй ырыата — государственный гимн
Государство ураты бэлиэлэрэ - государственная символика
Дуоһунастан туоратыы - отрешение от должности
Дьаһайар кыах — компетенция
Ис тутул — структура
Күөмчүлээһин — ущемление
Күүс өттүнэн симэлитии - ассимиляция
Кырдьыктаах дьүүл — правосудие
Кэрискэ — перечень
Муора уу аннынааҕы эҥэрдэрэ — континентальный шельф 
Мэктиэлиир — гарантирует
Олохтоох дьаһалта — местная администрация
Олохтоох салайыныы — местное самоуправление
Присяжнайдар сууттара — суд присяжных 
Сир-уот — территория
Сир-уот уонна дьаһалта өттүнэн тэриллии — административно-территориальное устройство 
Сиэрдээх бэрээдэк — правопорядок 
Сокуоннар — законодательство 
Сокуон суолталаах — нормативный 
Сокуону таһаарыыга көҕүлээһин — законодательная инициатива 
Сокуону үрдүктүк тутар государство — правовое государство 
Суһал сууттар — чрезвычайные суды 
Суудайыы — посягательство 
Тиһик — система 
Тойоннооһун — толкование
Төбүрүөннээн олорор сирдэригэр — в местах компактного проживания 
Төрүт Сокуон — Основной Закон 
Тускул — принцип 
Түһүмэх — раздел 
үрдүкү Суут — Верховный Суд 
үрдүкү Сэбиэт — Верховный Совет 
Хардарыта сөбүлэһии — контракт 
Чэрчитинэн — в рамках (Конституции, закона) 
Ыксаллаах балаһыанньа — чрезвычайное положение
Элбэх омук дьонноох — многонациональный


Принята на внеочередной одиннадцатой сессии Верховного Совета Республики Саха (Якутия) двенадцатого созыва 4 апреля 1992 года

























http://www.kyym.ru/index.php/olox/aiulga/8186-2012-12-05-04-06-48
P.S. Сүбэлэр Сыһыарыылара (Приложение) туһааннаах министиэристибэ саайтын маннык аадырыһыгар бааллар: http://sakha.gov.ru/node/45256.
 2012 сыл ыам ыйын 31 күнүгэр тыа хаһаайыстыбатын аналыгар туттуллар сир көрүҥнэригэр киллэриллибит сир тус аналыгар – о.э. тыа хаһаайыстыбатын оҥорон таһаарыытыгар, эбэтэр тыа хаһаайыстыбатын оҥорон таһаарыытыгар сибээстээх атын хайысхаларга (иной деятельности) – 3 сыл устата уонна итинтэн уһун кэмҥэ туттуллубат түгэнигэр туһааннаах сири туһаныы быраабын тохтотууга көмө Сүбэлэр ылыллыбыттара. 
Маннык сирдэр чопчу тус аналларынан  туттуллуохтаахтарын сокуон ирдиир. 
Бу ирдэбили хаһаайын, эбэтэр сири туһанааччы ити болдьох устата толорботох түгэнигэр, сокуон быһыытынан, ол быраабын тохтотор кыах баар.


1. Уопсай балаһыанньа


 1.1. Сири бастайааннай (бессрочнай, болдьоҕо ыйыллыбатах) туһаныыга, үйэ тухары (пожизненно) нэһилиэстибэнэн туһаныыга, болдьоҕо суох босхо (безвозмездное срочное пользование) туһаныыга, түүлэһиигэ (аренда) бэриллэр сиргэ быраабы тохтотуу, ону сэргэ өскөтүн сири туһанааччы тыа хаһаайыстыбатын аналыгар туттуллуохтаах сирин үс сыл устата уонна итинтэн уһун кэмҥэ тус аналыгар туттубатах түгэнигэр, суут нөҥүө ол сирин күһэйии быһыытынан (принудительное изъятие) былдьыыр туһунан боппуруостарга олохтоох бэйэни салайыныы уорганнарыгар практическай көмө, сүбэ быһыытынан, мантан аллара Сүбэлэр (рекомендации, мантан салгыы Сүбэлэр диэн суруллуо) бэриллэллэр.


1.2. Бу Сүбэлэр Арассыыйа Федерациятын Гражданскай кодексыгар, Сиргэ кодексыгар, административнай быраабы кэһиилэр тустарынан кодексыгар, 24.07.2002 с. тахсыбыт 101 №-дээх "Об обороте земель сельскохозяйственного назначения" диэн, 26.12.2008  с. тахсыбыт  294 №-дээх  "О защите прав юридических лиц и индивидуальных предпринимателей при осуществлении государственного контроля (надзора) и муниципального контроля" уонна 06.10.2003 с. тахсыбыт "Об общих принципах организации местного самоуправлениея в Российской Федерации" Федеральнай Сокуоннарга, Арассыыйа Бырабыыталыстыбата 2006 сыл сэтинньи 15 к. 689 №-дээх Уурааҕынан бигэргэммит сир судаарыстыбаннай хонтуруолун туһунан Балаһыанньаҕа олоҕуран, оҥоһуллубуттар.


1.3. Бу Сүбэлэргэ маннык кэккэ быһаарыылар уонна өйдөбүллэр туттуллаллар:
Сир судаарыстыбаннай хонтуруола (Государственный земельный надзор) диэн – олохтоох бэйэни салайыныы уонна судаарыстыбаннай былаас уорганнара, ону сэргэ юридическай сирэйдэр, кинилэр салайааччылара, онтон да атын дуоһанастаах сирэйдэрэ, биирдиилээн урбаанньыттар, кинилэр боломуочуйалаах бэрэстэбиитэллэрэ уонна гражданнар сир сокуонун ирдэбиллэрин толорууга сыыһаны-халтыны таһаарбаттарын хааччыйар, сэрэтэр, сыыһаларын булар инниттэн, сир сокуона олохтообут ирдэбиллэригэр олоҕуран, кинилэр хайдах үлэни-хамнаһы ыыталларын кэтээн көрүүлэрэ, ити ыйыллыбыт сирэйдэр үлэлэрин бэрэбиэркэлиир тэрээһиннэри ыытар үлэлэрэ, итинник сокуону кэһии тахсыбатын хааччыйар уонна (эбэтэр) көстүбүт алҕастары туоратарга Арассыыйа Федерациятын сокуоннарыгар көрүллүбүт миэрэлэри ылыныылара, уонна ити ыйыллыбыт судаарыстыбаннай былаас боломуочуйалаах уорганнара  судаарыстыбаннай былаас уорганнара, юридическай сирэйдэр, биирдиилээн урбаанньыттар уонна гражданнар ыытар үлэлэригэр-хамнастарыгар сир сокуоннарын ирдэбиллэрин толорууларын туругун анаалыстыыр уонна сабаҕалыыр, утумнаахтык кэтээн көрөр толоруулаах былаас боломуочуйалаах федеральнай уорганнара ыытар үлэлэрэ-хамнастара (деятельность) өйдөнөр.


Сир муниципальнай хонтуруола диэн (Муниципальный земельный контроль) – олохтоох бэйэни салайыныы уорганнара, эбэтэр ити уорган муниципальнай сир хонтуруолун оҥорорго боломуочуйа биэрбит уорганнара, муниципальнай тэриллии территориятыгар баар сири туһаныыны хонтуруоллуур үлэлэрэ-хамнастара (деятельность) өйдөнөр.


1.4. РФ Сиргэ кодексын 42-c ыстатыйатыгар олоҕуран, сир учаастагын дьиҥ бас билээччи буолбатах сири туһанааччылар эбээһинэстэрэ:
- сир учаастагын тус аналыгар, ханнык көрүҥ сиргэ киллэриллэн сылдьарыгар олоҕуран, тулалыыр эйгэҕэ буортуну оҥорбот, ол иһигэр ол сири айылҕа эбийиэгин быһыытынан, туттуллара көҥүллэнэр ньымаларынан туһаныы;
- сокуоҥҥа олоҕуран туруоруллубут межевой, геодезическай уонна да атын анал бэлиэлэри оннуларыгар хаалларыахтаахтар;
- сир, ойуур, уу эбийиэктэрин уонна атын айылҕа ресурсаларын, ол иһигэр баһаартан сэрэхтээх буолуу миэрэлэрин харыстыыр дьаһаллары ылыныахтаахтар;
- өскөтүн сири туһаҕа таһаарыы болдьоҕо дуогабарга ыйыллыбыт түгэнигэр, сир учаастагын туһаныыга кэмигэр таһаарыы;
- сир төлөбүрүн кэмигэр төлөһүү;
- сири туһаналларыгар градостроительнай регламент, строительнай, экологическай, санитарно-гигиеническэй, баһаартан сэрэхтээх буолуу уонна атын быраабылалар, нормативтар ирдэбиллэрин тутуһуу;
- туһааннаах көрүҥ (категория) сир киртийиитин, бөҕүнэн-сыыһынан бүрүллүүтүн таһаарыа, сир араҥатын (почва) үүнүүнү биэрэр кыаҕын мөлтөтүө суохтаахтар;
- РФ Сиргэ кодекса уонна да атын федеральнай сокуоннар көрөр ирдэбиллэрин толоруу.


1.5. РФ Сиргэ кодексын 71-c ыстатыйатыгар этиллэринэн, сир судаарыстыбаннай хонтуруола толоруулаах былаас боломуочуйалаах уорганнарын кэмпитиэнсийэлэринэн, РФ Сиргэ кодексыгар, Арассыыйа Федерациятын тулалыыр эйгэ харыстабылын эйгэтин сокуоннарыгар уонна  "О защите прав юридических лиц при осуществлении государственного контроля (надзора) и муниципального контроля" диэн 2008 cыл ахсынньы 26 күнүнээҕи 294 №-дээх Федеральнай сокуоҥҥа олоҕуран туран, барыахтаах;
Саха өрөспүүбүлүкэтигэр сир судаарыстыбаннай хонтуруолун ыытар, сири тус аналыгар туттуу чааһыгар сир ханнык көрүҥҥэ киирэригэр, туохха туттуллара көҥүллэнэригэр олоҕуран, ону сэргэ сир тус аналыгар туттулларын туһугар сири сөптөөх турукка тиэрдэр эбээһинэһи толорууну бэрэбиэркэлиир толоруулаах былаас федеральнай уорганын боломуочуйалаах уорганынан буолар – судаарыстыбаннай регистрацияҕа, кадаастырга уонна картографияҕа Федеральнай сулууспа Саха сиринээҕи Управлениета. (мантан салгыы – СӨ Росреестрга Управлениета).


1.6. РФ Сиргэ кодексын 72-с ыст. олоҕуран, муниципальнай тэриллии территориятыгар баар сири туһаныы сир муниципальнай хонтуруолун олохтоох бэйэни салайыныы уоргана эбэтэр кини итиннэ боломуочуйалаабыт уоргана ыытар. 
"Об общих принципах организации местного самоуправления в Российской Федерации" 06.10.2003 c. тахсыбыт 131 №-дээх ФЗ 14-с ыстатыйатын 1-кы чааһын 20-с пуунугар олоҕуран, сир муниципальнай хонтуруола поселение суолталаах (местное значение) боппуруос буолар.
Ол аата, РФ Сиргэ кодексын 72-с ыстатыйатыгар уонна ити этиллибит "Об общих принципах организации местного самоуправления в Российской Федерации" 06.10.2003 c. тахсыбыт 131 №-дээх федеральнай сокуоҥҥа олоҕурдахха, сир муниципальнай хонтуруола поселение олохтоох бэйэни салайыныы  уорганынан эбэтэр кини боломуочуйалаабыт уорганынан оҥоһуллар.


Муниципальнай сулууспалаахтар эбэтэр боломуочуйалаах сирэйдэр ыытар үлэлэрин (в деятельности) РФ Конституциятынан, РФ Сиргэ кодексынан, РФ уонна СӨ Бырабыыталыстыбаларын уураахтарынан, дьаһалларынан, сокуоннарынан, олохтоох бэйэни салайыныы уорганын аакталарынан, о.и. сир муниципальнай хонтуруолун ыытыыны быһаарар бэрээдэктэринэн салайтаран ыытыахтаахтар.


1.7. Тыа хаһаайыстыбатын аналыгар туттуллуохтаах сир учаастагын субуруччу үс сыл уонна онтон уһун кэмҥэ (3-х и более лет подряд) тыа хаһаайыстыбатын бородууксуйатын оҥорон таһаарыытыгар эбэтэр тыа хаһаайыстыбатын бородууксуйатын оҥорон таһаарыыны кытта сибээстээх хайысхаҕа туттубатаҕын иһин, буруйдаах сирэйдэри эппиэтинэскэ тардыы РФ Административнай быраабы кэһии туһунан Кодексын 8.8. ыстатыйатыгар олоҕуран, оҥоһуллар.


1.8. Бу суруллар Сүбэлэр туһааннаах учаастакка хамсаабат тутуу эбийиэктэрэ суох түгэннэригэр туттуллаллар.


1.9. Бастайааннай (болдьоҕо суох) туһаныыга, үйэ тухары нэһилиэстибэлээх туһаныыга бэриллэр бас билиигэ, болдьохтоох босхо туһаныыга (безвозмездное срочное пользование) уонна түүлэһии быраабыгар бэриллибит сир учаастактарыгар быраабы быһыы РФ Сиргэ кодексын 45, 46, 47, 54 ыстатыйаларыгар олоҕуран, оҥоһуллар.


1.10. Тыа хаһаайыстыбатын аналыгар туттуллар сир учаастагын күһэйэн туран былдьааһын (принудительное изъятие) РФ Сиргэ кодексын 44-с ыст. уонна РФ Гражданскай кодекс 235, 285 ыст. олоҕуран, "Об обороте земель сельскохозяйственного назначения" 24.07.2002 сыл. тахсыбыт  101 №-дээх ФЗ 6-c ыстатыйатыгар бигэргэммит уратылары учуоттаан туран, оҥоһуллар.


2. Сири бастайааннай болдьоҕо суох (бессрочнай) туһаныы, үйэ тухары нэһилиэстибэнэн бэриллэр туһаныы, босхо, болдьохтоох (срочнай) туһаныы уонна сир учаастагын түүлэһии быраабын тохтотуу. 


2.1. Үйэ тухары (пожизненно) нэһилиэстибэнэн бэриллэр бастайааннай, болдьоҕо суох (бессрочнай), босхо болдьохтоох (срочнай) туһаныыга уонна сири түүлэһиигэ ылбыт быраабы тохтотуу тыа хаһаайыстыбатын аналыгар туттуллар сирдэргэ, тыа хаһаайыстыбатын бородууксуйатын оҥорон таһаарыытыгар, онно сыһыаннаах хайысхаларга субуруччу үс сыл, өскөтүн итинтэн уһун болдьох федеральнай сокуонунан олохтоммотох түгэнигэр, туһааннаах сир учаастагын туһаныы айылҕа аҕалбыт содуллара мэһэйдээбиттэриттэн эбэтэр атын да итинниккэ дьүөрэ сири хайдах да туһанар кыаҕы биэрбэт түгэннэртэн сэдиптээн туттуллубатах кэмин аахпакка туран, суут бэрээдэгинэн быһаарыллар.

Тыа хаһаайыстыбатын оҥорон таһаарыытыгар эбэтэр ити хайысхаҕа сыһыаннаах үлэҕэ анаммыт сир учаастагын туһаммат буолуу төрүөттэрин (признаки) испииһэгэ (перечень) РФ Бырабыыталыстыбатын 23.04.2012 с. 369 №-дээх Уурааҕынан бигэргэнэн турар.


Итинник туруктаах тыа хаһаайыстыбатын аналыгар туттуллуохтаах сир учаастактарын быһаарыы, сир муниципальнай хонтуруолун чэрчитинэн, нэһилиэк олохтоох бэйэни салайыныытын боломуочуйалаах уорганынан, судаарыстыбаннай былаас уорганнарыттан, физическэй уонна юридическай сирэйдэртэн киирэр иһитиннэриигэ олоҕуран, ыытыллар. 
Ону сэргэ былааннаах уонна былааны таһынан бэрэбиэркэни ыытыы түмүгүнэн эмиэ быһаарыллар.


Ону сэргэ тыа хаһаайыстыбатын аналыгар туттуллар көрүҥнээх сирдэртэн итинник туттуллубат сирдэри булан быһаарыынан СӨ Росреестрин Управлениета эмиэ дьарыктанар.


2.2. Муниципальнай сир хонтуруолун юридическай сирэйдэргэ уонна биирдиилээн урбаанньыттарга сыһыаннаан ыытыы "О защите прав юридических лиц и индивидуальных предпринимателей при осуществлении государственного контроля (надзора) и муниципального контроля" диэн 26.12.2008 с. тахсыбыт 294 №-дээх ФЗ балаһыанньаларын учуоттаан туран, оҥоһуллар.


2.3. Сир муниципальнай хонтуруолун уорганын дуоһунастаах сирэйдэрэ ыыппыт бэрэбиэркэлэрин түмүгүнэн, сир учаастагын бэрэбиэркэтин аактата диэн толоруллар (салгыы – бэрэбиэркэ Аактата диэн этиллиэ. Бу бэриллэр Сүбэлэр 1-кы сыһыарыыларыгар ол бэрэбиэркэ Аактатын формата сыһыарылла сылдьар)


Бэрэбиэркэ Аактатыгар ыйыллыахтаах:
1. Бэрэбиэркэ аактата ыытыллыбыт күнэ, бириэмэтэ, уонна толоруллубут миэстэтэ.
2. Сир муниципальнай хонтуруолун ыытар уорган аата.
3. Сир муниципальнай хонтуруолун уорганын салайааччытын, салайааччы солбуйааччытын бирикээһин эбэтэр дьаһалын нүөмэрэ, тахсыбыт күнэ-дьыла.
4. Бэрэбиэркэни ыыппыт дуоһунастаах сирэй, эбэтэр дуоһунастаах сирэйдэр араспаанньалара, ааттара, аҕаларын аата.
5. Бэрэбиэркэ кэмигэр баар дьон араспаанньалара, ааттара, аҕаларын аата.
6. Бэрэбиэркэ ыытыллыбыт миэстэтэ, күнэ-дьыла, бириэмэтэ, төһө өр буолбута.
7. Бэрэбиэркэ түмүктэрин туһунан сибидиэнньэ. О.и. булгуччулаах ирдэбиллэри, муниципальнай быраап аакталара олохтообут ирдэбиллэрин кэһии туһунан дааннай, кэһии ханнык көстүүлэрэ баара (об их характере) уонна ол кэһиини ким оҥорбута ыйыллыахтаах.
8. Бэрэбиэркэ Аактатын сибидиэнньэлэрин бэрэбиэркэ кэмигэр сылдьыспыт физическэй сирэйгэ, эбэтэр туһааннаах салайааччыга, эбэтэр боломуочуйалаах бэрэстэбиитэлгэ билиһиннэрии буолбутун эбэтэр билсэртэн аккаастаммыттарын туһунан сибидиэнньэ суруллуохтаах. Кинилэр аактаҕа илии баттыахтаахтар эбэтэр илии баттыыртан аккаастанар буоллахтарына, ол туһунан анаан суруллуохтаах.
9. Бэрэбиэркэни ыыппыт дуоһунастаах сирэй эбэтэр дуоһунастаах сирэйдэр илии баттааһыннара ирдэнэр.


Бэрэбиэркэ Аактата бэрэбиэркэ ыытыллыбытын кэннэ икки экземплярынан толоруллуохтаах. 
Онтон биирэ куопуйаларын кытта холбуу, бэрэбиэркэ түмүгүн кытта билсибиттэрин эбэтэр Аактаны билсэртэн аккаастаммыттарын туһунан араспыыска ылан туран, бэрэбиэркэлэммит учаастак сыһыарыллыбыт физическэй сирэйигэр (эбэтэр салайааччытыгар, атын дуоһунастаах сирэйгэ эбэтэр боломуочуйалаах сирэйгэ), туттарыллыахтаах. 
Өскөтүн бэрэбиэркэлэнэр сирдээх физическэй сирэй, эбэтэр салайааччы, юридическай сирэй боломуочуйалаах дуоһунастаах сирэйэ, урбаанньыт, кини боломуочуйалаах бэрэстэбиитэлэ суох түгэннэригэр, ону сэргэ бэрэбиэркэлэммит сирдээх киһи Аактаны билсибитин туһунан араспыысканы суруйартан аккаастанар, эбэтэр Аактаны билсиэн да баҕарбат түгэнигэр, бэрэбиэркэ Аактата "уведомлениелаах" заказной сурук быһыытынан почтанан ыытыллар. 
Сурук тиксэриллибитин туһунан почта уведомлениета бэрэбиэркэ Аактатыгар сыһыарыллар. 
Ол дьыала сир муниципальнай хонтуруолун ыытар уоргаҥҥа харайыыга киирэр.


Өскөтүн былааны таһынан бэрэбиэркэни (бу, юридическай сирэйдэргэ уонна урбаанньыттарга сыһыаннаан этиллэр) ыытыыга борокуратуура уорганын көҥүлэ ирдэнэр түбэлтэтигэр, бэрэбиэркэ Аактатын куопуйата, бэрэбиэркэ Аактата толоруллубут кэмиттэн биэс үлэ күнүн иһигэр, бэрэбиэркэни ыытар сөптөөҕүн туһунан сөбүлэҥин биэрбит борокуратуура уорганыгар ыытыллар.


Бэрэбиэркэ түмүгүнэн быһаарыллыбыт чахчылар кырдьыктаахтарын уонна дакаастанар төрүөттэрэ бигэ буоларын наадатыгар, сир сокуонун кэһии чахчыта баарын кэрэһилиир дааннайдары Аактаҕа сыһыарыллар: хас биирдии фото-хаартысканы нүөмэрдээн туран, хаартыскалаах табылыысса, сир учаастагын иэнин кээмэйэ уонна сир сокуонун кэһиини дьэҥкэтик көрдөрөр, эбэтэр утарар, атын иһитиннэриилэр.


2.4. Нэһилиэк олохтоох бэйэни салайыныытын боломуочуйалаах уорганнара эбэтэр кинилэр сир бэрэбиэркэтин ыытарга боломуочуйалаабыт сирэйдэрэ, РФ кодексын (салгыы – КоАП) 8.8. ыстатыйаларынан көрүллүбүт эппиэтинэс сүктэриллэрэ ирдэнэр административнай кэһиилэр баалларын быһаардахтарына, бэлэмнээбит матырыйаалларыгар эбии бэрэбиэркэ Аактатын холбуу уган, СӨ Росреестрин Управлениетыгар көрүүгэ, бэрэбиэркэҕэ ыытыахтаахтар.


РФ КоАП-ыгар сөп түбэһиннэрэн, административнай быраабы кэһии састааба суох түгэнигэр СӨ Росреестрин Управлениета административнай быраабы кэһии туһунан дьыалаҕа аккаастыыр туһунан матыыптаах быһаарыыны таһаарар.


2.6. СӨ Росреестргэ Управлениета административнай ыстараабы (с наложением адм. взыскания) ууран туран, сир сокуонун кэспит буруйдаах сирэйгэ, сир быраабын кэһии иһин диэн, сэрэтии (мантан салгыы – сэрэтии) туттарар.


Бу этиллэр сэрэтии ис хоһооно РФ Сиргэ кодексын 54-с ыстатыйатын 3-c чааһыгар бигэргэммит ирдэбиллэргэ сөп түбэһэр буолуохтаах.


Сирдээх киһи ол сэрэтиигэ ыйыллыбыт сир быраабын кэһиини этиллибит болдьох иһигэр көннөрбөт түгэнигэр СӨ Росреестрин Управлениета, тыа хаһаайыстыбатын аналыгар туттуллар сир учаастагын туһааннаах сыалыгар (тыа хаһаайыстыбатын бородууксуйатын оҥорон таһаарыытыгар уонна онно сыһыаннаах хайысхаларга) үс сыл устата туттубатаҕын иһин, сиргэ быраабын тохтотор туһунан матырыйаалы итинник сири дьаһайарга боломуочуйа ылбыт судаарыстыбаннай былаас толоруулаах уорганыгар, эбэтэр олохтоох бэйэни салайыныы уорганыгар, ыытар.


2.7. Итинник сир учаастактарын дьаһайарга боломуочуйалаах судаарыстыбаннай былаас толоруулаах уоргана эбэтэр олохтоох бэйэни салайыныы уорган сирин аналыгар туһамматах киһиттэн сиргэ быраабын тохтотор туһунан суукка сайабылыанньа түһэрэр.


Үйэ тухары нэһилиэсти-бэлээх туһаныыга, бастайааннай (болдьоҕо суох) туһаныыга, сири босхо болдьоҕо суох туһаныыга уонна сири түүлэһиигэ ылбыт быраабы күүс өттүнэн тохтотуу (принудительное прекращение) сир учаастагын сыыһа туһаныы, туттубатах буолуу чахчыларын туораппат түгэнигэр, ыстараап быһыытынан административнай төлөтүүну (взыскание) оҥотторон баран, оҥоһуллар.


Маныаха бэлиэтиэххэ наада, физическэй сирэйгэ иск сайабылыанньата, РФ Гражданскай процессуальнай кодексын 30-с ыстатыйатыгар олоҕуран, туһааннаах сир учаастага түстэммит сиригэр уопсай юрисдикция федеральнай суутугар түһэриллэр.
Оттон юридическай сирэйдэр сирдэригэр, РФ Арбитражнай процессуальнай кодекс 27 уонна 38 ыст. олоҕуран, иск сайабылыанньа СӨ Арбитражнай суутугар түһэр.


Тыа хаһаайыстыбатын көрүҥэр туттуллар сиргэ быраабы күүс өттүнэн тохтотор туһунан иск сайабылыанньаҕа киллэриллиэхтээх:
1. сир сокуонун кэһиигэ буруйдаах сирэй туһунан сибидиэнньэ.
2. Баар сокуоннарынан олохтоммут сиргэ быраабы күүс өттүнэн тохтоторго төрүөттэр суруллаллар. 
Итинник сайабылыанньа холобура бу Сүбэлэргэ 2 №-дээх Сыһыарыынан сылдьар.


2.8. Тыа хаһаайыстыбатын аналыгар туттуллар сир көрүҥнэригэр быраабы тохтотуу туһунан суут быһаарыыта олоххо киирбит кэмиттэн сир учаастактарын дьаһайарга боломуочуйалаах судаарыстыбаннай уорган толоруулаах уоргана эбэтэр олохтоох бэйэни салайыныы уоргана, туһааннаах сиргэ быраап тохтотулларын туһунан хамсаабат баай-дуол уонна хамсаабат баай-дуол сыһыаннаһыыларын регистрациялыыр (өскөтүн туһааннаах быраап ити Кэлим судаарыстыбаннай реестргэ регистрациялана сылдьыбыт түгэнигэр) судаарыстыбаннай уоргаҥҥа сайабылыанньа суруйар.


2.10. Тыа хаһаайыстыбатын аналыгар туттуллар сир көрүҥнэригэр киирэр сиргэ быраап тохтотуллуута, сир сокуонун кэспит буруйдаахтар сир быраабын кэһэн, буортуну оҥорбут буруйдарын сүгэр эппиэтинэстэриттэн босхолообот.


2.11. РФ Бүддьүөккэ кодексын 46-с ыст. 1-кы ч. 7 пуунугар олоҕуран, РФ сокуоннарын кэһии иһин, РФ Бүддьүөкэ кодексын 46-с ыст. ити чааһын 2 уонна 3 п. киллэриллибэтэх түгэннэригэр, харчынан ыстараабын суумата, норматив быһыытынан, 100 %-на харчынан ыстараабы аныыр туһунан быһаарыыны ылбыт муниципальнай оройуоннар, куораттааҕы уокуруктар бүддьүөттэригэр ыытыллар.


2.12. Сир муниципальнай хонтуруолун уорганын бэрэбиэркэтин түмүгүнэн толоруллубут быраабы кэһии састааба баарын туһунан Аакталар уонна (эбэтэр) матырыйааллар,  административнай производствоны көбүтүүгэ уонна буруйдаах сирэйдэри административнай эппиэтинэскэ тардыыга төрүөт буолаллар.


2.13. Поселение олохтоох бэйэни салайыныы уорганнара, эбэтэр кинилэр боломуочуйалаабыт сирэйдэрэ, сири туһаныы хонтуруола көдьүүстээх буоларын инниттэн СӨ Росреестрин Управлениетын кытта бу хайысхаҕа бииргэ үлэлэһэр сөбүлэҥи түһэрсэллэригэр сүбэлэнэр.


3. Тыа хаһаайыстыбатын аналыгар туттуллар көрүҥ сир учаастактарын бас билээччиттэн ол сиргэ быраабын күүс өртүнэн тохтотуу.


3.1. Тыа хаһаайыстыбатын оҥорон таһаарыытыгар эбэтэр ити салааҕа сыһыаннаах хайысхаҕа туттарга сири бас билээччи быраабын ылан баран, субуруччу үс сыл устата уонна онтон уһун кэмҥэ туттубат түгэнигэр РФ Гражданскай кодексын 285, 286, 287 ыст., РФ Сиргэ кодексын 44 ыст. уонна "Об обороте земель сельскохозяйственного назначения" диэн 24.07.2002 сыл 101 №-дээх ФЗ 6. ыст. олоҕуран, ити сирин учаастагын киниттэн күүс өртүнэн ылыллар.


3.2. Бу Сүбэлэр 3.1 пуунугар этиллэр болдьоххо, сир учаастага айылҕа аҕалбыт содулларыттан сылтаан эбэтэр онуоха дьүөрэ төрүөттэр сири аналыгар туттар кыаҕа суох сыппыт кэмэ уонна ол сири туһаҕа таһаарыы (освоение) кэмэ киллэриллибэт. 
Тустаах көрүҥҥэ киирсэр сир учаастагын туһаҕа таһаарыы кэмэ икки сылтан уһун буолара сатаммат.


3.3. Cир тус аналыгар туттуллубакка сыппыт кэмэ үс сыл уонна онтон уһун болдьоххо буоллаҕына, поселение олохтоох бэйэни салайыныыга уоргана эбэтэр кини боломуочуйа биэрбит сирэйэ уонна СӨ Росреестргэ Управлениета туһааннаах Сүбэлэр 2 разделыгар суруллар тэрээһиннэри ыыталлар.


СӨ Росреестрэ буруйдаах сирэйгэ административнай ыстараабы түһэрэн, сэрэтии биэрэн туран, сир сокуоннарын кэһии тахсыбытын туһунан сир учаастагын биэрбит судаарыстыбаннай былаас толоруулаах уорганыгар эбэтэр олохтоох бэйэни салайыныы уорганыгар биллэрэр.


3.4. Тыа хаһаайыстыбатыгар анаммыт сирин субуруччу үс сыл устата уонна итинтэн уһун болдьоххо тыа хаһаайыстыбатын бородууксуйатын оҥорон таһаарыытыгар уонна ити хайысхаҕа сыһыаннаан ол сирин туттубакка сылдьыбытын иһин ол сири бас билээччиттэн ол сирин күүс өттүнэн былдьаан ылыы оҥоһуллуон сөп, өскөтүн киниэхэ административнай буруйу сүктэрии да кэнниттэн ол сирин тус аналыгар туттубат түгэнигэр.


3.5. Административнай накаастабылы сүктэриини кытта тэҥҥэ Сир быраабын кэһиини туоратарга бэриллибит болдьох иһигэр сирдээх киһи ол кэһиини суох оҥорбот түгэнигэр СӨ Росреестрга Управлениета ол туһунан матырыйаалы СӨ баай-дуол уонна сир сыһыаннаһыыларыгар Министиэристибэтигэр ыытар.


3.6. Баай-дуол уонна сир сыһыаннаһыыларыгар Министиэристибэтэ бу бэриллэр Сүбэлэр 3.5 пууннарыгар ыйыллар матырыйааллары көрүү түмүгүнэн, суукка туһааннаах сир үс уонна онтон уһун болдьоххо тыа хаһаайыстыбатын оҥорон таһаарыытыгар эбэтэр ону кытта сибээстээх хайысхаҕа туттуллубакка сыппытынан сибээстээн, ити сири былдьаан туран, публичнай атыыга таһаарар туһунан ирдэбил түһэрэр.


3.7. Сири былдьыыр туһунан суут быһаарыыта күүһүгэр киирдэ да, Баай-дуол уонна сир сыһыаннаһыыларыгар Министиэристибэ сир учаастагар быраап тохтотулларын туһунан судаарыстыбаннай регистрацияҕа киллэрэр туһунан хамсаабат баай-дуол уонна баай-дуол сыһыаннаһыытын судаарыстыбаннай регистрациятын ыытар уоргаҥҥа сайабылыанньа түһэрэр.


3.8. Сир учаастага үс сыл уонна онтон уһун кэм болдьоххо туһаанаах сир тус аналыгар туттуллубакка сылдьыбытынан, сиргэ быраап тохтотуллан, былдьаммытын уонна публичнай атыыга тахсарын туһунан суут быһаарыыта сокуоннай күүһүгэр киирбитэ алта ый иһинэн, Баай-дуол уонна сир сыһыаннаһыыларыгар министиэристибэ, туһааннаах сиргэ ирдэнэр түгэнигэр, кадаастыр үлэтин хааччыйан, публичнай атыыга таһаарар. 
Ол атыы-тутуу "Об организации и проведении торгов по продаже находящихся в государственной или муниципальной собственности земельных участков или права на заключение договоров аренды таких земельных участков" диэн РФ Бырабыыталыстыбата 11.11.2002 с. таһаарбыт 808 №-дээх Уурааҕа олохтообут бэрээдэгэр олоҕуран барар.


3.9. Өскөтүн бу сир учаастагын публичнай атыыта ыытыллыбатаҕынан ааҕыллар (билиниллэр) түгэнигэр, ити кэмтэн саҕалаан икки ый иһигэр атыыга киллэриллэригэр бастаан биллэриллибит сыанатыгар судаарыстыбаннай эбэтэр муниципальнай бас билиигэ биэриэххэ сөп.


3.10. Сир учаастагын публичнай атыытыттан эбэтэр судаарыстыбаннай эбэтэр муниципальнай бас билиигэ биэрииттэн киирбит үп, публичнай атыыны бэлэмнииргэ уонна ыытыыга көрсүллүбүт ороскуот сууматын көҕүрэтии кэнниттэн, сир урукку бас билээччитигэр бэриллэр.


 Саха Өрөспүүбүлүкэтин баайга-дуолга уонна сир сыһыаннаһыыларыгар
миниистирэ                                                                                        Е.В. Григорьева,


Судаарыстыбаннай регистрация, кадаастыр уонна картография Федеральнай сулууспатын Саха сиринээҕи Управлениетын салайааччыта                                                                                                                             А.П. Дьячковскай 
