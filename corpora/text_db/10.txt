Департамент нөҥүө 930 миэстэ<br>Аграфена КУЗЬМИНА.<br>Саха сирэ ха´ыат №113 (4606)   30.06.2010
Республика таһыгар үөрэххэ барар докумуону тутуу бүгүн түмүктэнэр Дьокуускайга Оҕо дыбарыаһыгар киһи "лыык" курдук.
 Ким эрэ истиэнэҕэ ыйанан турар испииһэги кыҥастаһар, ким эрэ сурунан бооччойор, атыттар билсиһэн номнуо ырааппыттар.
 Хостор ааннарыгар дойдубут куораттарын аата суруллубут.
 Омос көрдөххө, бу куораттары картаҕа көрдөө диэн оонньуу курдук.
Суох, бу оонньуу буолбатах.
 Киин үөрэх кыһаларыгар үөрэххэ туттарсыы үгэнэ.
 Россия куораттарыгар үөрэххэ ылыы бүгүҥҥү күнүнэн түмүктэнэр.
 Быйыл департамент 56 үрдүк уонна 12 орто үөрэх кыһаларыгар докумуоннары тутта.
 Салгыы республикатааҕы тутар хамыыһыйа эппиэттиир секретара Альберт Соров, төһө да сүүрэ-көтө сырыттар, быыс булан хаһыаппытыгар кэпсиирин ааҕыҥ: — Билигин БКЭ түмүгүн кэтэспэккэ эрэ докумуоннары тута сылдьабыт.
 БКЭ федеральнай порталыгар оҕо паспорын дааннайынан экзаменын түмүгүн билиэхпитин сөп.
 Быйылгы үөрэххэ туттарсыы уратыта — докумуоннары тутуу болдьоҕо бэс ыйын 30 күнүгэр диэри.
 Быйыл үрдүк үөрэҕи кытта тэҥҥэ орто үөрэхтэргэ докумуоннары тутабыт.
 От ыйын 9 күнүгэр диэри бүтэриэхтээхпит.
 Быйыл барыта 930 миэстэлээхпит, ол иһигэр 150 орто үөрэх киэнэ.
 Ону таһынан аспирантураҕа, докторантураҕа, ординатураҕа, магистратураҕа эмиэ миэстэлэрдээхпит.
 Онон конкурспут улаатара буолуо диэн сабаҕалыыбыт.
 Бэс ыйын 26 күнүттэн Санкт-Петербурдааҕы киинэ уонна телевидение государственнай университета кэлэн үлэлиир.
 Урут от ыйыгар кэлэллэр этэ, ыйыл эрдэлээтилэр.
 — Докумуон биэрээччилэр үксүн үөрэх ханнык эйгэтин талалларый?— Оҕолору ордук техническэй үөрэхтээһиҥҥэ ыытабыт.
 Быйыл конкурс улаханын өссө төгүл бэлиэтиибин.
 — Сааскы олимпиада түмүгүн туһунан кылгастык кэпсиигин дуо?— Олимпиада туһунан этэр буоллахха, тыа сирин оҕолоругар анаан буолара наһаа үчүгэй.
 Дьокуускай куоракка кэлэригэр айанын төлөбүрэ, аны манна сылдьарга үбэ, аһа-таҥаһа ааҕылыннаҕына, барыыр харчыта элбээн тахсар.
 Ол иһин дойдуларыгар сылдьан кыахтаах оҕолор үөрэххэ киирэн хаалаллара ордук.
 Кыра үптээх-астаах ыал оҕото айанныыр төлөбүрү да уйуммакка үөрэхтэн матар түгэнэ элбэх.
 Правительство маны өйдөөн региональнай олимпиадалары ыытара биһирэбиллээх.
 Быйыл республикабытыттан 409 оҕо олимпиада түмүгүнэн үөрэххэ киирдэ.
 — Устудьуон салгыы дойдутугар кэл
Ити курдук кыл түгэнэ Альберт Михайловичтыын кэпсэттибит.
 Билигин тас дойдуларга төлөбүрдээх араас үөрэх кыһата баар.
 Ол гынан баран департамент нөҥүө барар ордук уонна эрэллээх.
 Онон киин куораттарга үөрэнэ барар баҕалаах буоллаххына, бүгүн, бүтэһик күҥҥэ, тутуу былдьаһан докумуоҥҥун Оҕо дыбарыаһыгар илдьэн биэр.
 
